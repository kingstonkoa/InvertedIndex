Tagalog News: Pagbaba ng piso, pansamantala lamang - Bunye
Manila (21 August) -- Inihayag ni Press Secretary Ignacio Bunye na ang pagbaba kamakailan ng piso ay pansamantalang adjustment lamang na nararanasan lalo na ng ilang sumisibol na merkado bunsod ng suliranin sa subprime mortgage sa Estados Unidos. 
Aniya, tiwala ang pamahalaan na sa tulong ng malakas na external position ng bansa tulad ng balance of payments (BOP) surplus at ang mataas na international reserve ay mapapanatili nito ang matatag na piso ng bansa. 
Kasalukuyan, pinahihintulutan na rin ng Bangko Sentral ng Pilipinas (BSP) ang market forces na mangangasiwa sa palitan ng piso habang ang pamahalaan naman ay pina-iigting ang pagsisikap upang mapanatili ang matatag na piso laban sa mga foreign currencies.


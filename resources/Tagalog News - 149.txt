Tagalog News: Pamahalaan nais mabayaran ang mga pagkakautang - Teves
Manila (28 February) -- Inihayag ni Finance Secretary Margarito Teves na patuloy ang pamahalaan sa paghahanap ng magagandang pagkakataon at oportunidad habang lumalakas ang piso upang mabayaran ang mga foreign debts at makapagtipid sa mga interest payments ang Pilipinas. 
Ayon kay Teves, nasa magandang kalagayan ang bansa ngayon upang makapagbigay ng mas accessible at de-kalidad na serbisyong pangkalusugan at edukasyon para sa buong mamamayan. 
Binigyang diin ni Teves na ang pagbibigay pansin sa mga pagkakautang ng pamahalaan ay nagpabuti sa credit-worthiness at tumulong sa pagpababa ng borrowing costs ng bansa. Dahil dito, makapagbibigay na ang pamahalaan ng mas maraming resources upang tugunan ang mga pangangailangan ng mga Pilipino.


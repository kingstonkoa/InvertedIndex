Tagalog News: Meralco binawasan ang taripa sa P0.0782 per kwh
Koronadal, South Cotabato (11 January) -- Babawasan ng Manila Electric Co (Meralco) ang taripa sa P0. 0782 per kilowatt hour simula ngayong buwan. 
Ayon sa written statement ng Meralco ang ginawang pagbabawas sa taripa na ito ay naging bunga sa maayos na negosasyon sa ilang bangko tungkol sa refinancing ng P12 billion loans na naging tugon sa problema sa foreign exchange. 
Ito ay magpapahintulot sa Meralco na alisin ang currency exchange rate adjustment (CERA) charges mula sa electricity bills. 
Inaasahang ito ay magbebenipesyu sa maraming mga konsyumer at malaking tulong ito para sa pag-unlad ng ekonomiya ng bansa. 
Binigyang diin pa ng Meralco na pansamantala nilang ititigil ang pagsingil sa CERA maging ang pending reconciliation at final accounting sa lahat ng CERA collection ngayong Enero.


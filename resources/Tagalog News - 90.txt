Tagalog News: Pangulong Arroyo inihayag ang Labor Day package
Manila (2 May) -- Inihayag na ni Pangulong Gloria Macapagal Arroyo ang “comprehensive Labor Day package” kahapon ika uno ng Mayo kasama ang mga labor union leaders at mga manggagawa. 
Inanunsiyo kahapon ni Pangulong Arroyo ang 10% wage hike na magsisimula sa Hulyo ngayong taon, P5,000 collateral-free loan na maaari ng makuha simula ngayong araw (May 2, 2007), at ang 10-month salary loan na ihahanda ng Government Service Insurance System (GSIS). 
Dagdag dito, bibigyang pansin na rin ang pagpapaigting ng Social Security System (SSS) ng kanyang Flexi-fund para sa mga OFWs at ang pagpapalawak ng coverage ng mga informal workers. 
Binigyang diin ni Pangulong Arroyo sa ika isandaan at limang (105th) anibersaryo ng Labor Day na ang national agenda ay nakapokus sa paglikha ng mga good-paying jobs, matatag na presyo ng mga bilihin, at ang pagdadala ng mga benepisyo ng matatag na ekonomiya sa bawat manggagawang Pilipino.


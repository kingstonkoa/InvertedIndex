Tagalog News: Piso pinakamalakas sa loob ng anim na taon
Koronadal City (3 January) -- Sa loob ng anim na taon, sa unang pagkakataon lalong lumakas ang ating piso na bumaba sa 48-level kontra dolyar. Ito ay bunsod ng dumagsang OFW remittances sa panahon ng mahabang holiday break at ng investments mula sa stock market. 
Ipinahayag ni Bangko Sentral ng Pilipinas (BSP) governor Amado Tetangco Jr. na ang paglakas ng ating piso ay dahil na rin sa bumababang inflation rate, improved fiscal performance at steady growth na siya ring nagpataas ng confidence ng mga investors na mamuhunan sa ating bansa. 
Kaugnay nito, maraming ekonomista rin ang nagpahiwatig na hindi malayong maabot natin ang 46-level ng piso kontra dolyar bago matapos ang taon. Kasalukuyang pumapalo sa 48.915 ang ating piso kontra dolyar.


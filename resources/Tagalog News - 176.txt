Tagalog News: Paglakas ng piso bunsod ng matatag na ekonomiya at tiwala ng mga Pilipino
Manila (9 February) -- Ang patuloy na paglakas ng piso sa kasalukuyan, ay isang indikasyon na matatag ang ekonomiya ng Pilipinas at dala na rin ng hindi mapapantayang pagtitiwala ng mga Pilipino sa mga programang ipinapatupad ng pamahalaan. 
Habang papalapit na ang May 14 elections, inaasahan na ang “democratic will” ng taumbayan at ang magandang pamumuno sa lahat ng antas ng lipunan ay makapagdudulot ng mabilisang hakbang upang makamit ng bansa ang boom of the year, na ayon kay Pangulong Gloria Macapagal Arroyo, isang magandang indikasyon na lumalago ang bansang Pilipinas. 
Kaugnay nito, nakasentro ngayon ang pansin ni Pangulong Arroyo at ng buong administrasyon sa pag-iwas sa mga “partisan fray”. Kasalukuyang tinutugunan ng pamahalaan ang mga magagandang proyekto at programa na higit na makakatulong sa pag-unlad ng bansa at ng mamamayang Pilipino. 


Komentaryo: Tumataas, kumpiyansa ng int’l investors
by Rose B. Palacio 
Davao City (12 April) -- Patuloy na tumataas ang kumpiyansa ng international investors sa Pilipinas lalo na nang maihayag ang resulta na ginawa ng Grant Thornton International Business Report (IBR) na mataas ang ranking ng bansa sa IBR. 
Sinabi ni Presidential spokesperson & Press Secretary Ignacio Bunye na pinasalamatan ni Pangulong Arroyo ang inihayag na IBR results ng Grant Thornton International dahil sa pagtaas ng kumpiyansa ng international investors sa Pilipinas. 
Pang walo (8th) ang Pilipinas sa 32 bansa sa buong mundo na nakakuha ng mataas na ranking sa “booming businesses”. Ito’y labis na ikinagalak ni Pangulong Arroyo, ani Secretary Bunye. 
Dahil sa magandang resulta ng inihayag ng Grant Thornton IBR, lalong nagkakaroon ng kumpiyansa ang international investors at maglagay ng kanilang investments at negosyo dito, ani Secretary Bunye. 
Ito’y nangangahulugan na magkakaroon ng dagdag na employment opportunities ang mga kababayan nating naghahanap ng mapapasukan at lalong lalago ang ating ekonomiya, aniya. (PIA) 


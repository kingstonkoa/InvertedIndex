Tagalog News: Programang Tele-OFW ipinapatupad
Koronadal, South Cotabato (17 January) -- Bilang pagtanaw sa kabaniyahang ipinamalas at sa malaking-ambag na ibinibigay ng mga Overseas Filipino Workers (OFWs) sa pag-angat ng ekonomiya ng bansa, ang pamahalaan ay patuloy rin sa paghahanap ng paraan upang sila ay matulungan. 
Isa na dito ang Tele-OFW Program na sinisimulan ng ipinapatupad sa pakikipagtulungan ng Overseas Worker Welfare Administration o (OWWA), Microsoft Corporation at Rizal Commercial Banking Corporation. 
Ang Tele-OFW ay isang proyektong magpapahintulot sa mga OFWs na maka-usap ang kanilang pamilya, kamag-anak o kaibigan sa pamamagitan ng Internet sa mababang halaga lamang at nagkakaloob din ang naturang programa ng faster on-line remittances. 


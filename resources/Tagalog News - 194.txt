Tagalog News: 2 Gensan IT parks nakakuha ng endorsement
Koronadal, South Cotabato (31 January) -- Inihayag ni Board of Investments Coordinator Ellorence Cruz na ang pagsisikap upang makapagpatayo ng 2 Information Technology parks sa General Santos City ay nakakuha ng momentum pagkatapos inindorso ng Philippine Economic Zone Authority (PEZA) ang proposal at pagsumite nito sa Malakanyang para sa approval. 
Tiwala rin si Cruz na ang Mabuhay Techno Park at ang IT Park ng Mindanao Polytechnic College ay tutulong lalo na sa paglago ng ekonomiya ng nasabing bayan kapag ito'y maaprubahan ng Malakanyang. 
Ayon naman kay DTI-Central Mindanao deputy director Dorecita Delima, ang nasabing IT parks ay ipapatayo ng private investors sa pakikipagtulungan ng local governments at ng local trade department office. 
Ani Delima, ang IT parks ay tutulong din sa pag-akit ng mga investors sa Business Process Outsourcing (BPO) industry kabilang ang call centers, medical transcription, animation, architectural at engineering design, at iba pa. 


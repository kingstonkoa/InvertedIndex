Tagalog News: DOLE 12 pangungunahan ang Jobs Fair para sa 2007 graduates
Koronadal City (25 May) -- Ipinapa-alam ng Department of Labor & Employment (DOLE) 12 na pinamumunuan ni director Ma. Gloria A. Tango ang nakatakdang Jobs Fair para sa mga 2007 Graduates at lahat ng skilled workers dito sa rehiyon dose. Ito ay isasagawa sa ika-29 ng Mayo 2007 sa Fitmart Mall, Koronadal City. 
Mahigit labindalawang (12) recruitment agencies ang nakatakdang sasali na naturang Jobs Fair upang mangalap ng mga aplikante para magtrabaho sa ibang bansa at sampung (10) local recruitment agency para sa mga nais mantiling magtrabaho dito sa rehiyon. 
Inihayag din ni director Tango na magkakaroon din ng katulad na Jobs Fair sa lalawigan ng Saranggani sa May 30-31 at ito’y gaganapin sa Saranggani Provincial Capitol Gymnasium. Sa ika-31 ng Mayo ay mayroon din umanong Mobile Passporting para sa mga nais kumuha ng pasaporte. 
Ang mga aplikante sa Jobs Fair ay pina-aalahanang magdala ng Bio-Data with picture, Certificate of Employment at Passport kung sakaling mayroon na. 
Para sa karagdagang impormasyon, tumawag lamang sa telepono bilang 228-4920 o pumunta sa tanggapan ng DOLE 12 sa Acepal Bldg., Mabini Ext., Koronadal City.


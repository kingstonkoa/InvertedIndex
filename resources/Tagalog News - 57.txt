Tagalog News: Foreign direct investment ng bansa inaasahan na lalo pang tataas
Manila (29 June) -- Inaasahan ng Philippine Chamber of Commerce and Industry (PCCI) na tataas sa $9 billion ang foreign direct investment inflows ng bansa sa susunod na tatlong taon. Ito ay dahil na rin sa tumataas na bilang ng mga namumuhunan sa bansa at pagpupursige ng Pamahalaang Arroyo na mapalago ang ekonomiya ng Pilipinas, 
Sa ngayon gumagawa na ng hakbang ang Pamahalaan upang mahikayat ang mga foreign investors na mamuhunan sa bansa, makapag-generate ng maraming trabaho upang mapa-unlad ang kabuhayan ng mamamayang Pilipino. 
Ang Foreign Direct Investment (FDI) ng bansa ngayong first quarter ng taon ay umabot na sa $170 million na tumaas ng 18.5% mula sa $599 million noong nakaraang taon. Ang pagtaas na ito ng FDI ay dahil na rin sa pagtaas ng net equity capital mula sa United States, Singapore, Japan at South Korea. Malaki din ang kontribusyon nito sa patuloy na pagtaas ng Gross Domestic Product (GDP) ng bansa nitong unang quarter ng taon. 


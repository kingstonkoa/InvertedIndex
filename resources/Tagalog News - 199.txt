Tagalog News: Swiss global systems integrator nakipagkasundo na mag-invest sa Pilipinas
Manila (29 January) -- Lubos na ikinagalak ng Pangulong Gloria Macapagal Arroyo ang pagkakaroon ng kauna-unahang proposal sa katatapos lamang na 37th World Economic Forum (WEF). 
Isang major global systems integrator ang nakipagkasundo kay pangulong Arroyo na mag-invest ng isang secure at integrated infrastructure authentication program sa Pilipinas upang mapataas ang government revenues sa ilalim ng build-operate-transfer (BOT) scheme. 
Ipinaliwanag ni Maurice Amon, co-executive chairman ng Swiss-based SICPA kay Pangulong Arroyo na ang overseas investment program na ito umano ang sagot ng kanilang kompanya para sa mas malawakang public sector participation ng bansa sa Medium Term Public Investment Program (MTPIP). 
Tiwala rin si Amon na ang Pilipinas ay isang maayos na investment site at mabuting partner sa mga major cooperative undertaking na gaya nito. 


Tagalog News: CICT tumanggap ng P420-M para sa Canadian-led e-governance project
Manila (6 February) -- Nakatanggap kamakailan lamang ng 9.92 million Canadian dollars o katumbas na P420 million ang Commission on Information and Communications Technology o (CICT) mula sa pamahalaan ng Canada para sa limang taong e-governance project nito sa Pilipinas. 
Ang Electronic Governance for efficiency and effectiveness o (E3) ay unang sinubukan ng Canadian government na i-ugnay sa Information Technology ng pamahalaang Pilipinas at ito ay pangangatawanan ng Canadian International development Agency (CIDA). 
Layunin ng proyektong ito na gumamit ng mga teknolohiya sa pagbibigay ng mga serbisyo sa mga rural area. Ito rin umano ay hindi lang para sa e-governance, para rin sa private sector assistance. 
Ayon kay Canadian Embassy Counselor at Head of Aid Tom Carrol, ilan sa mga posibleng bahagi ng E3 project ay ang credit assistance, health, employment, education, microfinance, disaster relief at agriculture. 


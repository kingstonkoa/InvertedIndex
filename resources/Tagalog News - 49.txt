Tagalog News: Gobyerno pursigido pa ring makamit ang P958-B revenue target collection
Ni Fred Dellava 
Manila (6 July) -- Masigasig pa rin ang gobyerno sa pag-abot nito ng kanyang 958 bilyong piso targeted tax revenue generation sa taon na ito. 
Ayon kay Finance Secretary Margarito Teves na bagaman nagkaroon ang gobyerno ng shortfall ng P53-B sa unang bahagi ng kasalukuynag taon mula sa revenue target ng Bureau of Internal Revenue (BIR) at Bureau of Custom ay mananatili pa rin itong pokus at matatag sa pagkamit sa kabuo-ang halaga ng 958 bilyon. 
Kinaripika nito na ang target collection ngayong taon ng BIR ay tumatakbo sa 730 bilyong piso, samantala ang BOC naman ay inaasahang makapag-kolekta ng 228 bilyong piso. 
Sinigurado rin ni Teves na magkokomplemento ang ibang departamento ng gobyerno upang madagdagan ang pumaltos na target revenue nang sa ganon matugunan ang suliran sa kakulangan sa pondo, gaya na lamang ng pagbenta ng shares of stocks nito sa Philippine National Oil Company (PNOC), San Miguel Corporation (SMC) at iba pa. 
Inaasahan naman ng gobyerno ang karagdagang 50 bilyong pisong kita mula sa PNOC at 50 bilyong piso mula sa kita ng SMC shares of stocks ng gobyerno. 
Ibinunyag ni Executive Secretary Eduardo Ermita ang utos ng Pangulong Gloria Macapagal-Arroyo sa naturang mga ahensya na bawiin ang revenue deficit sa ano mang pamamaraan o estratihiya na makabuluhan. 


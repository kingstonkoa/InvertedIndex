Tagalog News: December BOP surplus ng Pilipinas umabot sa $631M - Bangko Sentral
Koronadal, South Cotabato (18 January) -- Inihayag ng Bangko Sentral na umabot na ang balance of payments (BOP) surplus ng Pilipinas sa $631 million sa buwan ng Disyembre at umabot sa $3.77 billion ang 2006 BOP surplus nito na siyang pinakamataas na naabot ng bansa sa loob ng pitong taon. 
Ang full-year figure na natamo ng Pilipinas sa taong 2006 ay mas mataas sa naging estimate ng Bangko Sentral na $2.8 billion at BOP surplus na $2.41 billion noong 2005. 
Ayon kay Gov. Amando Tetangco, ang pagtaas ng 2006 BOP surplus sa taong ito ay nagpapatunay lamang sa malaking tulong ng foreign worker remittances, patuloy na foreign investment inflows at mas mataas na investment income sa Bangko Sentral. 
Ang 2006 BOP surplus na ito ang siyang pinakamataas simula 1999.


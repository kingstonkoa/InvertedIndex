Tagalog News: 4-M trabaho sa retirement industry nakaabang sa mga Pilipino
Manila (31 July) -- Ayon sa Philippine Retirement Authority (PRA) ang retirement industry ng bansa sa ay inaasahang magbubukas ng apat (4) na milyung trabaho para sa mamamayang Pilipino simula ngayong taon hanggang taong 2015. 
Ayon kay PRA Chairman Edgar Aglipay ang authorities ay naglalayong makapaghikayat ng mahigit $44 billion na puhunan sa retirement industry sa loob ng walong (8) taon, makapag-generate ng $16.4 billion na annual revenue at mahikayat ang mahigit sa 800,000 na mga retirees na manatili dito sa Pilipinas. 
Dagdag pa ni Aglipay ang inaasahang apat (4) hanggang anim (6) na milyung trabaho ay malaking tulong para sa mga Pilipino upang hindi kailangang pumunta sa ibang bansa upang doon magtrabaho. 
Aniya, ang target na trabaho ng retirement industry ay malaking tulong din sa mahigit tatlong (3) milyung mga entrepreneurs ng bansa. Itinataguyod din ng kanilang pamunuan ang Pilipinas bilang pangunahing retirement destination para sa mga overseas retirees.


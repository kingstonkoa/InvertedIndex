Tagalog News: PGMA pinapurihan ang Kongreso sa pag-apruba ng P1.126 T national budget
Manila (1 February) -- Pinapurihan ni Pangulong Gloria Macapagal Arroyo ang Kongreso dahil sa pagbibigay prioridad sa kapakanan ng mamamayang Pilipino sa pag-apruba ng P1.126 Trillion 2007 National Budget. Ito na ang pinakamalaking national appropriations sa kasaysayan ng Pilipinas. 
Inaprubahan ng Kongreso kamakailan ang 2007 budget pagkatapos na maresolba at nagkasundo sa P4.7 B allotment para sa school feeding program ng Department of Education. 
Sa ilalim ng kasunduan, ang alokasyon sa school feeding program ay ginawang P2B habang ang P2.7B naman ay gugugulin sa pagpapatayo ng mga bagong school buildings at pag hire ng mga bagong guro sa mga paaralan. 
Ayon kay Pangulong Arroyo, ang 2007 national budget ay inaasahang magdudulot ng mabilisang paglago ng ekonomiya lalo na’t nakikita na ito sa increased allotment para sa edukasyon, health, at imprastraktura ng bansa.


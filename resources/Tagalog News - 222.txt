Tagalog News: Mga ASEAN leaders nagsi-uwian na matapos ang matagumpay na 12th ASEAN summit 
Koronadal, South Cotabato (17 January) -- Masayang nagsi-uwian ang mga lider ng Association of Southeast Asian Nations (ASEAN) kasama ang kanilang mga dialogue partners matapos ang matagumpay na pagtatapos ng 12th ASEAN summit kahapon. 
Sa kanilang pag-uwi, baon nila ang mas malinaw na pagkakataon at pag-asa na makakatulong sa pag-unlad ng kani-kanilang mga bansa. 
Si Japan Prime Minister Shinzo Abe at Australian Prime Minister John Howard ay umuwi na rin kahapon matapos ang paglagda sa Cebu Declaration on Energy Security. 
Si Chinese Premier Wen Jiabao naman ay lumipad patungong Manila para sa dalawang araw na pagbisita sa Pilipinas at ang mga iba pang mga lider ay nagsi-uwian na rin kahapon.


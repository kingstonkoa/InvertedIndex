Tagalog News: Pagpapa-unlad sa ekonomiya ng Pilipinas pinagtutuonan pansin ng Pangulo
Manila (21 August) -- Pangunahing pinagtutuonan pansin ngayon ng Administrasyong Arroyo ang pagpapa-unlad sa ekonomiya ng Pilipinas at malabanan ang terorismo upang makamit ang hangarin nitong magkaroon ng tuloyang kapayapaan at progreso sa Mindanao lalo na sa Basilan at Sulu. 
Pinulong kamakailan ni Pangulo Gloria Macapagal-Arroyo ang National Security Council (NSC) kung saan pangunahing pinag-usapan sa pagpupulong ang hangarin nito na magkaroon ng kapayapaan, hustisya, pagkakasundo at seguridad sa mga Mindanaoans at maging sa lahat ng mamamayang Pilipino. 
Pinahayag din ng Pangulo sa pagpupulong ang pagsisikap nito na lalong mapadali ang implementasyon ng mga programa at mga proyektong pang imprastraktura, kalusugan, pabahay, livelihood, farming at fisheries upgrading at ang pagbibigay pansin sa edukasyon at kultura ng mga Muslim sa Autonomous Region in Muslim Mindanao (ARMM).


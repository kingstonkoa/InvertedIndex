Tagalog News: NEDA Board clearance kinakailangan bago magtaas ng sahod - Malakanyang
Manila (21 June) -- Ipinag-utos ng Malakanyang sa lahat ng ahensiya at korporasyon ng pamahalaan na kumuha muna ng National Economic and Development Authority (NEDA) Board clearance bago magtaas ng sahod ang mga ito. 
Inihayag ni Cabinet Secretary Ricardo Saludo na ang Memorandum No. 132 ay pinirmahan na ni Executive Secretary Eduardo Ermita mula sa utos ng Pangulong Arroyo na magtaas ng sahod sa lahat ng departamento, kagawaran, komisyon, ahensiya at tanggapan ng pamahalaan pati na ang government-owned or controlled corparations (GOCCs). 
Ang pagtaas ng sahod ay ipinag-utos ng Pangulo matapos makatanggap ng malaking shipment ang Pilipinas mula sa World Bank at upang mapaunlad pa ang kakayahan ng mga manggagawa para sa world market. 
Ang kautusang ito ay magkakabisa kapag nailabas na sa mga pambansang pahayagan kasama ng mga hakbang kung paano makakakuha ng NEDA Board clearance. 


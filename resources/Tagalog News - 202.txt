Tagalog News: Pagbaba sa presyo ng LPG sinimulan ng ipatupad
Koronadal, South Cotabato (24 January) -- Simula kahapon ng 12:01 ng umaga, sinimulan ng ipinatupad ang rollback sa presyo ng LPG sa 50 centavos per kilogram. Ang pagbabang ito ay bunga umano ng pagbaba din ng presyo ng langis sa world market. 
Ayon pa kay Liquefied Petroleum Gas Marketers Association o (LPGMA) President Arnel Ty, kung patuloy umanong bababa ang presyo ng langis sa world market ay maaring tutuloy ang pagbaba hanggang Pebrero at maaring aabot ang pagbaba sa halagang P3/kilogram. 
Inihayag din ni Consumer and Oil Price Watch Group President Raul Concepcion na aasahan ng publikong bababa din ang presyo ng mga oil products ngayong linggo. Ito umano'y bababa sa range na 50 hanggang 75 centavos. 
Patuloy din na sinusubaybayan ng pamahalaan ang presyo ng langis upang matiyak na makakabenipisyo ang publiko sa maaaring pagbaba pa ng presyo nito sa world market.


Tagalog News: 1st Mindanao Corn Farmers Congress idaraos sa South Cotabato
Koronadal, South Cotabato (19 February) -- Pinaghahandaan na ng mga opisyales ng bayan ng Banga sa South Cotabato sa pakikipagtulungan ng Department of Agriculture XII ang pagdiriwang ng 1st Corn Farmers Congress sa darating na Febrero 28 hanggang Marso 3, 2007 na may temang "Sama-sama tungo sa Ginintuang Masaganang Ani." 
Isa sa mga highlights ng naturang Congress ay ang Blessing at Inauguration ng Banga Corn Post-Harvest Processing & Trading Center sa Project Site, Purok Hinigaran, Barangay Reyes, Banga, South Cotabato. 
Ayon kay DA 12 regional director Abusama Alid, nagkakahalaga ng dalawampung milyon ang nasabing proyekto, labing-limang milyon nito ay nagmumula sa NABCOR at limang milyon ang naging counterpart ng LGU Banga. 
Kasabay ng Corn Congress ay gagawin din ang launching ng 1st Corn Food & Culinary Competition, Longest grilled Corn, Best Hybrid Seed Corn of the Year Competition, Search for Lin-ay sang Banga, Swimsuit and Talent Competition, Cultural Shows at marami pang iba.


Tagalog News: Pondo para sa enerhiya sa susunod na taon tumaas
Manila (28 August) -- Inihayag ni Pangulong Gloria Macapagal Arroyo na sa susunod na taon ang Kagawaran ng Enerhiya ay naglaan ng P200 milyon na pondo para sa pagpapa-ilaw sa mga barangay na wala pang kuryente samantalang P300 milyon naman ang ibibigay na pondo ng National Electrification Administration (NEA) para sa electric cooperatives. 
Nagpasalamat naman ang Pangulong Arroyo sa tagumpay ng implemestasyon ng tax reforms na naging daan upang madagdagan ang pondo para sa pagsagawa ng Rural Electrification Program. 
Ayon naman kay NEA Administrator Edita Bueno, may 6,345 na barangay na ang napakabitan ng kuryente mula ng umupo si Pangulong Arroyo sa posisyon at inaasahan pang dadami ito sa mga susunod pang taon dahil sa paglaki ng pondong inilaan ng pamahalaan para sa enerhiya ng bansa.


Komentaryo: Lumaki ang remittances ng OFWs
by Rose B. Palacio 
Davao City (30 November) -- Palaki ng palaki ang remittances na ipinadadala ng mga OFWs sa Pilipinas. Ayon sa statistics ng Bangko Sentral ng Pilipinas, pumalo na sa 9.11-billion dollars ang remittances ng OFWs sa unang siyam na buwan ng taong ito na mas mataas kumpara sa 7.96 bilyong dolyar noong 2005. 
Sinabi ni BSP Governor Tetangco ang mas malaking remittances ay bunga na rin sa dumaraming mas magandang oportunidad na makapagtrabaho para sa maraming Pinoy sa ibayong dagat na may mataas na suweldo kumpara sa sector ng education at health care bukod pa sa mas tinatangkilik na ng ating mga kababayan ang pormal na education. 
Mas epektibo ngayon ang pamamarang pormal na education at skills development na mas nakakarami sa pangangailangan sa ibayong dagat maliban sa mga narses na nangunguna sa dami ng OFWs sa ibayong dagat. 
Nagpapaganda ng ekonomiya ang ating mga OFWs at hindi sila dapat maliitin, ayon kay Gov Tetangco sapagka't napakalaki ng kanilang ginagawang kabutihan para sa ekonomiya ng ating bansa. 

Sa Isyu ng political killings 
Malinaw na politically-motivated ang sunud-sunod na pagpapalutang ng isyu kaugnay sa extra-judicial killings sa bansa gayung maging ang mga nagbibintang sa mga pamahalaan na nasa likod ng serye ng patayan ay walang malinaw na batayan ukol dito. 
Sinabi ni Executive Secretary Eduardo Ermita na kapuna-puna rin ang pagpapalabas ng mga militanteng grupo na sinasabing kapanalig ng mainstream CPP-NPA ng mga press release na nagdedetaalye kung ang mga patayan na kanilang direktang ibinibintang particular nasa mga tauhan ng pulisya at military. 
Human rights violation ang tawag nila dito. Ano naman kaya ang matatawag nila sa mga ginagawang pagsasamantala ng mga teroristang miyembro ng NPAs na patuloy sa kanilang maiitim na gawain? 
Pangingilkil sa mga negosyante at pagpapataw ng revolutionary taxes ang ginagawa ng mga NPAs. Di ba't ito'y human rights violation din? 


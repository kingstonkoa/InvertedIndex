Tagalog News: PGMA inihayag ang magandang paglago ng ekonomiya
Manila (2 February) -- Inihayag ni Pangulong Gloria Macapagal-Arroyo na ang magandang resulta ng paglago ng ekonomiya ng bansa kasabay ng kampanya laban sa terrorismo ay kanilang inihahanda para sa malinis at mapayapang eleksyon sa darating na Mayo ngayong taon. 
Sa ulat ng National Economic and Development Authority (NEDA), ang Gross domestic product ng bansa ay tumaas ng 5.4% sa fourth quarter ng nakaraang taon dahil na rin sa paglakas ng palitan ng peso laban sa dolyar pati na rin sa export earnings. 
Ayon pa sa Pangulo na sa kabila ng dinaranas na kalamidad ng bansa, ay naging maayos pa rin ang takbo ng ating ekonomiya dahil na rin sa malakas na fighting spirit ng mga Pilipino.


Tagalog News: DFA siniguro ang paglaya ng mga bihag na OFW sa Nigeria
Manila (9 February) -- Nangako ang Department of Foreign Affairs (DFA) at ang gobyerno na patuloy silang makikipag-uganayan sa sitwasyong nangyayari upang matiyak ang ligtas na paglaya ng mga bihag na OFW sa Nigeria sa lalong madaling panahon. 
Patuloy din ang pagmomonitor ni Pangulong Gloria Macapagal-Arroyo tungkol sa pagdukot sa mga OFW. 
Samantala patuloy din namang umaasa ang gobyerno at mga pamilya ng mga dinukot na OFW sa pangako ng Nigerian government sa lahat ng bihag na OFW sa kanilang ligtas na paglaya. 
Ayon naman kay Philippine Overseas Employment Administration (POEA) Administrator Rosalinda Baldoz na nakatanggap sila ng mga pakiusap mula sa mga OFW sa Nigeria na umuwi sa Pilipinas pagkatapos ng serying pandurokot. Dagdag pa ni Baldoz, na ang gobyerno ay laging handa kung kinakailangang ilikas ang mga Pilipino OFW sa Nigeria kung sakali mang magkaroon ng tensiyon.


Tagalog News: Pagsapi ng France sa TAC magbubukas ng oportunidad para sa Pilipinas at ASEAN 
Koronadal, South Cotabato (16 January) -- Inihayag ni Foreign Affairs Secretary Alberto G. Romulo na ang pagsapi ng bansang France sa Treaty of Amity and Cooperation in Southeast Asia (TAC) ang siyang magpapalawak ng partisipasyon sa bansang France. Ito rin umano ang magbubukas magbubukas ng maraming oportunidad lalo na sa kalakalan at pamumuhunan, gayundin ang kooperasyong pampulitika sa Pilipinas at iba pang kasapi ng ASEAN. 
Sa pakikipagkita ni Romulo at ng mga ASEAN foreign ministers kay French Minister Delegate for European Affairs Catherine Collona, aniya, ang pakikiisa ng France sa nasabing kasunduan ay isang makapagpapatunay ng matatag na asosasyon nito sa South East Asia. 
Dagdag pa niya, ang pagsapi ng France sa TAC ay isang magandang halimbawa sa pagbubuklod ng bawat bansa. Aniya, ang patuloy na pagpapalakas ng ating relasyon kasama ang ASEAN at iba pang bansa ang magdadala sa atin upang makamit ang globalisasyon. 


Komentaryo: Pinaiingat, mga konsumante sa fake bill collectors
by Rose B. Palacio 
Davao City (17 February) -- Muli’t muli ay nagbigay ng paalala ang Davao Light and Power Company laban sa mga peke na mga bill collectors. 
Sinabi ni DLPC corporate communications officer Ross Luga na huag maniwala ng gayon-gayon na lamang ang mga konsumante sa mga peke na bill collectors at huag kayong magbibigay ng pera sa mga ito bilang kabayaran ng inyong mga light bills. 
Maaaring may mga taong nagkukunwari na personnel ng DLPC at mangolekta. Huag kayong basta maniniwala hangga’t di ninyo nakikita na tama ang kanilang DLPC ID. Higit na makakabuting magbyad sa DLPC office at huag kayong magbabayad sa mga bill collectors, aniya. 
Magbayad kayo sa mga DLPC outlets tulad ng collection office sa Ponciano, Bajada, Panabo at Sto. Tomas, Aboitiz express outlets, at iba pang accredited collection banks. 
Hindi nagbibigay ng authority ang DLPC sa kahit na kanino para mangolekta ng light bill payments, dagdag ni Luga. 

International Women’s Day celebration, hinahanda 
Hinahanda ng Womynet group ang nalalapit na selebrasyon ng International Women’s Day sa darating na Marso 8. 
Ayon kay Womynet executive director Sis Josephine Bacaltos, higit sanang makakabuti kung ang lahat ng mga women association ay makibahagi sa celebration na ito at maipakilala sa taongbayan ang mga ginagawa ng mga women association para sa kapakanan ng kababaihan. 
Dapat ding ipaalam ng women association ang role ng kababaihan sa mga sector ng kalalakihan upang mabigyan din nila ng halaga ang ginagawa ng mga kababaihan sa nation building at development sa ating mga komunidad, ani Sis Jo. 
Taun-taon ay nagkakaroon ng World Women’s Day upang mabigyang halaga ang participation ng kababaihan sa kapakanan ng bayan, ani Bacaltos. 
Ang alinmang women organization na naghahangad na makiisa sa selebrasyon na ito ay maaaring makipag-ugnay sa Womynet organization at makipag-ugnay sa Womynet office na matatagpuan sa unang palapag ng Sangguniang Panlungsod o City Council building, harap ng San Pedro Church, siyudad ng Davao.


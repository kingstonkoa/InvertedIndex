Tagalog News: Masteral degree para sa mga Tax collectors
by AC Agad 
Koronadal, South Cotabato (30 August) -- Ikinagalak ng lokal ng tanggapan ng Bureau of Internal Revenue (BIR) sa pamumuno ni director Rodita B. Galanto ang rekomendasyon ng Philippine Association of Local Treasurer's and Assessors (PHALTRA) na isasailalim sa masusing pagsasanay at dapat magkaroon ng edukasyon na Masteral Degree ang mga lokal na tax collectors para maitaas ang koleksyon ng buwis ng bansa. 
Ayon kay Galanto, malaking tulong sa pamahalaan upang maabot nito ang target na tax collection ngayong taon kung malawak ang kaalaman ng mga tax collectors at revenue agents. 
Napa-ulat na ang pagsasa-ayos ng kasunduan ng PHALTRA at ng Lyceum of the Philippines University upang bigyan ng espesyal na pribileheyo ang mga tax collectors at revenue agents na mag-aral ng Masteral in Public Administration (Major in Taxation and Fiscal Management). 
Matatandaang isa sa masusing tinututukan ng Pangulong Arroyo ang pag-abot ng tax collection targets upang makalikom ng sapat na pondo para sa mga priority projects ng pamahalaan. 


Komentaryo: Nilinaw ng GSIS ang delayed payments sa pensioners
by Rose B. Palacio 
Davao City (15 March) -- Nagkaroon ng delay sa pagbayad ng mga pensioners dahil sa nadiskubreng libo-libong pensionado ang tumatanggap pa rin ng payments kahit na hindi na sila kuwalipikado. 
Ang Survivorship Database ay nagsasagawa ngayon ng “cleansing process” matapos madiskubre noong January 2007 na sa total na 81,000 survivorship pensioners, 66,000 lamang ang eligible na tumanggap ng pension at benepisyo.Nangangahulugan na malaki ang pagkalugi ng GSIS kung ipagpapatuloy ang pagbayad ng mga pension sa di kuwalipikadong pensiyonado. Ang pagkalugi ay umaabot sa P36-milyon buwan-buwan o P432-milyon bawat taon. 
Minamadali ng GSIS na matapos na ang issuance ng eCard sa mga pensiyonado upang mas madali para sa kanila ang pagtanggap ng pension. Subalit pagkatapos ng “cleansing process” yong mga eligible na pensionado lamang ang makakatanggap ng kaukulang pension na umaabot sa 66,000 sa halip na 8l,000 pensionado, ayon kay GSIS Davao manager Mario Mojica.


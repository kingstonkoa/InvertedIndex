Komentaryo: Legislated P125 across-the-board pagtaas ng sahod
by Rose B. Palacio 
Davao City (1 February) -- Ang panukalang legislated P125 across the board salary increase ng mga pribadong manggagawa ay naging mainit na usapin sa pagitan ng labor sector at business community. 
Totoong karapatan ng mga manggagawa na maibigay ang karapat-dapat na pagtataas sa kanilang sahod upang makapamuhay ng maayos, subali't isinasaalang-alang naman ang maaaring resulta nito sa business sector lalo na sa mga small-scale medium enterprises. 
Iginigiit ng mga negosyante ang posibilidad na magsara ang maraming kumpanya o kaya ay magbawas ng mga tauhan para lamang maibigay ang P125-peso na umento sa sahod. 
Hindi pa kasama rito ang posibilidad na magtaasan ang presyo ng mga bilihin at mga serbisyo sa bansa dulot ng isinusulong na wage hike kaya't sa banding huli ay para ring pakinabang. 
Masusing pinag-aaralan ang maraming aspeto sa panukang ito. Malaki ang role ng Tripartite wage boards sa bansa upang matugunan ang problema at kung ano ang nararapat na sahod ang ibigay sa mga trabahante nang hindi umaangal ang negosyante, ani DOLE XI Director Ma. Gloria Tango. 

Babala ng mass lay-off sa wage hike proposal 
Ang mga militante ay nagpapakaingay sa paghingi ng dagdag pasahod. Hindi naman ito kataka-taka dahil sa ideya ng equality na gustong mangyari ng mga ito kung saan halos magkahati na lamang sa kita ang mga negosyante at mga trabahante. 
Alam natin na totoo ang babala sa pagkakaroon ng mass lay-off na hindi isang uri ng blackmail o pananakot kundi directing epekto sa mas malaking over-head o gastusin ng mga employer at mga negosyo, ani DCCCI president Atty. Ben Cariaga. 
Ito rin ang dahilan kung bakit nagdadalawang-isip ang mga dayuhang negosyante na mag-invest sa Pilipinas sa kabila ng husay ng mga Pinoy at sa halip, dinadala ang kanilang mga pabrika saTsina, Taiwan at iba pa na mayroong tinatawag na cheap labor. 
Dapat din tayong maging practical at pagsumikapang pagyamanin kung ano an gating tinatanggap na pasahod ngayon, aniya.


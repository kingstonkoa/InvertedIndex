Tagalog News: Employment sa ating bansa tumaas ng 3.1%
Manila (20 June) -- Ang pambansang employment rate ay tumaas ng 3.1 percent sa buwan ng Abril at may 1.007 million na mga bagong manggagawa. Sa kabuuan, tumaas ng 33.706 milllion ang employment sa ating bansa mula sa 32.699 million na bilang nito noong Abril ng nakaraang taon. 
Inihayag naman ni Acting Labor and Employment Secretary Danilo P. Cruz na base sa April 2007 Labor Force Survey ng National Statistics Office ang agriculture, fishery at forestry ang nakapagtala ng pinakamalaking paglago ng employment na may 570, 000 sinundan ng servise sector na may 416, 000 at industry sector na may 20, 000. 
Dagdag pa ni Cruz, ang bilang na ito ay nagpapakita lamang ng kakayahan ng ekonomiyang makakuha ng mga bagong manggagawa at ang resulta ng pagsisikap ng pamahalaang makagawa ng trabaho para sa mga mamamayan.


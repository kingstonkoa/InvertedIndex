Tagalog News: PGMA nahikayat ang mga negosyante na pamuhunan sa ating bansa
Koronadal, South Cotabato (29 January) -- Sa pagkatapos ng pagtitipon ng pinaka-malalaking negosyante sa daigdig na itinuturing na isa sa mga makabuluhang pagpupulong sa sidelines ng World Economic Forum sa Davos Switzerland, naniniwala si Pangulong Gloria Macapagal-Arroyo na magbubunga ito ng higit na maraming pamumuhunan sa Pilipinas. 
Ayon kay Pangulong Arroyo, sa pakikipag-pulong nito sa mga negosyante, sila umano'y pawang naghahangad na magbuhos ng puhunan sa Pilipinas ngayong pa-angat na ang ekonomiya ng bansa. 
Isa na umano dito ang malalaking kompanyang nakabase sa Europa ang naghahangad na mamuhunan "nang malaki" sa Pilipinas. 
Gayundin ang business outsourcing firm, na dati nang may malaking kompanya sa bansa, ang nagnanais pang maglagay ng panibagong sangay sa mga lalawigan. 
Habang nagpahayag naman ng pagtitiwala sa mga positibong nangyayari sa ating bansa ang pangunahing taga-pagluwas ng computer chips sa bansa


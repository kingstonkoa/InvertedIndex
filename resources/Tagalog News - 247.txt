Tagalog News: Land Bank, DBP gustong gawing katuwang ng DA para sa agro funds
Koronadal, South Cotabato (8 January) -- Inihayag ni Secretary Arthur Yap magiging katuwang ng Department of Agriculture ang state-owned Land Bank of the Philippines at Development Bank of the Philippines sa P2 bilyon para sa agriculture modernization funds. 
Ayon pa kay Yap, ang Agriculture Competitiveness Enhancement Fund (ACEF) na kinolekta ng Bureau of Customs bilang quota tariff sa import ng agricultural commodities sa pamamagitan ng minimum access volume (MAV) ay ilalagay sa bangko. 
Binigyang diin ni Yap sa isang interview na nakikipagkasundo pa sila sa Land Bank at DBP kung gagamitin ng bangko ang initial na P2 bilyon mula sa ACEF bilang control nila at titingnan kung madodoble o matritriple upang qualified sila na maging agricultural cooperatives at agribusiness firms. 
Ang ACEF ay isa sa mga safety nets ng gobyerno upang mabawasan ang epekto ng malayang kalakalan lalo na sa sector ng agrikultura. 
Ilan sa mga programang nabebenipesyuhan ng ACEF loans ay food programs tulad ng GMA-Rice Program, GMA-Corn program at high-value crops production programs.


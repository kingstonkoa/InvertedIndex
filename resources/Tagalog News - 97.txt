Tagalog News: Non-wage benefits package lamang para sa mga manggagawa, DOLE
Koronadal City (25 April) -- Nakatakdang ihayag ng Pangulong Gloria Macapagal Arroyo ang non-wage benefits para sa mga manggagawa sa darating na Labor Day celebration sa May 1, 2007, subalit binigyang diin ng Department of Labor na walang salary increase na ibibigay dahil ito umano ay pagdedesisyunan pa ng mga regional wage boards. 
Ayon pa kay Labor secretary Arturo Brion, kasalukuyan pang pinag-aaralan ng mga regional wage boards ang mga petition para sa pagtaas ng sahod na ipinasa ng iba't-ibang grupo gaya ng Trade Union Congress of the Philippines (TUCP), na humihingi ng =P=75 increase. 
Subalit binigyang-diin ni secretary Brion na sa kabila ng walang wage hike announcement, kabilang sa mga benepisyong ihahayag ng Pangulong Arroyo sa pagdiriwang ng Araw ng Paggawa ay yaong mga may kaugnayan sa basic commodities, food, housing, health at isang special aanouncement sa mga kawani ng pamahalaan.


Tagalog News: Pilipinas mabebenepisyuhan sa kasunduan ng ASEAN para sa nursing services
Koronadal, South Cotabato (8 January) -- Mas maraming oportunidad ang naghihintay para sa mga Filipino nurses sa pagkakaroon ng kasunduang magbibigay ng pagkakataon na sanayin ang mga professional nurses sa loob lamang ng Associations of Southeast Asian Nations (ASEAN) members. 
Ang Mutual Recognition Agreement (MRA) para sa nursing services ay nilagdaan ng mga economic ministers ng 10 ASEAN member countries noong Disyembre 8, 2006 sa Cebu City kung saan ito ay kukumpirmahin sa 12th Summit ng mga ASEAN leaders sa darating na Enero 10-15. 
Ayon kay Ramon Kabigting, director ng Bureau of International Trade Regulation (BITR) ng Department of Trade and Industry, sa kasunduang ito ay mabebenepisyuhan ang mga Filipino nurses at makakatulong rin ito upang maging agresibo ang bansang Pilipinas na pumasok sa ASEAN market.


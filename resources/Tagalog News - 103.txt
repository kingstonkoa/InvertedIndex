Tagalog News: Teknolohiya pundasyon ng pag-unlad ng ekonomiya ng bansa - PGMA
Manila (4 April) -- Matatandaang inihayag ng Pangulong Gloria Macapagal Arroyo sa kanyang unang State-of-the-Nation Address noong 2001 na “Teknolohiya ay pundasyon ng pag-unlad ng ekonomiya ng bansa sa darating pang mga araw.” 
Kaugnay nito, nagpahayag ang Pangulo ng suporta sa proposal ng pitong unibersidad sa bansa na paunlarin pa ang kakayahang palawakin ang kaalaman ng mga kabataan sa science and technology. 
Ito ang University of the Philippines-Diliman, de La Salle University, Mapua Institute of Technology, Central Luzon State University, Mindanao State University, University of San Carlos at Iligan University. 
Ayon kay Reynaldo Vea, pangulo ng Mapua Institute of Technology, ang nasabing proposal ay naglalaman kung paano mapabuti ang research and development capabilities ng engineering sa susunod na 10 taon. 
Kanyang binigyang diin na napag-usapan na nila ang pagbuo ng engineering research and development consortium kasama ang pitong unibersidad na ito kung saan ito ang pinakamahalagang bagay sa ngayon upang makacatch-up ang bansa sa buong daigdig.


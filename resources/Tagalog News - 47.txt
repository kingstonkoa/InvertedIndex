Tagalog News: "Micro Asenso" text facility inilunsad
Manila (10 July) -- Inilunsad sa pangunguna ni Pangulong Gloria Macapagal Arroyo ang proyektong "Micro Asenso!" Text Facility upang matulungan ang mga small and medium-sized businessmen sa pagtunton sa mga micro financing centers sa pamamagitan ng pagtext ng MICRO (space) FIND (space) PANGALAN NG LALAWIGAN (comma) PANGALAN NG BAYAN at ipadala sa 2973 upang makapaghiram ng pera. 
Sa tulong ng globe, ang nasabing text facility ay magbibigay sa mga entrepreneurs ng mga impormasyon hinggil sa P180 B na credit market sa pamamagitan ng mahigit tatlong libong micro-financing institutions (MFI) sa buong bansa. 
Ayon kay Globe Telecom President Gerardo Ablaza, ang pagbubukas ng short-messaging system (SMS) facility ay bunga ng ginanap na National Competitiveness Summit noong nakaraang taon. Ito ay naglalayong makapagdulot ng epektibong financing access sa pamamagitan ng pag-develop ng financial system na accessible, facilitative, at cost-effective para sa mga Micro, Small, and Medium Entrepreneurs (MSMEs) sa bansa.


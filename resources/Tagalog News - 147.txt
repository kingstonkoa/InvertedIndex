Tagalog News: DBM naglaan ng P125 M para sa Gawad Kalinga
Manila (28 February) -- Inihayag ni Budget Secretary Rolando Andaya na naglaan ang pamahalaan ng P125M mula sa 2007 National Budget para sa proyektong pambahay ng Department of Social Welfare and Development sa pakikipagtulungan ng private foundation Gawad Kalinga. 
Ang Gawad Kalinga ay isang housing at development project sa ilalim ng Couples for Christ at non-government organization. 
Ayon kay Andaya, ang nasabing pondo ay makapagpapatayo ng may limang libong (5,000) mga housing units sa ilalim ng DSWD's Core Shelter Assistance Project para sa Gawad kalinga Luzon Housing Projecr. 
Dagdag ni Andaya, singkwenta porsiyento (50%) ang ilalaan ng pamahalaan sa kabuuang halaga ng proyekto at ang kalahating singkwenta porsiyento (50%) ay magmumula naman sa Gawad Kalinga. 
Layon ng nasabing proyekto ang makapagbigay ng pamamahay, edukasyon, pangkabuhayan, health, at value formation sa mga economically-handicaped at mga unprivileged na mga mamamayan ng bansa.


Tagalog News: Pangulong Arroyo nagbukas ng low-cost housing fair para sa state workers
Koronadal, South Cotabato (30 October) -- Hinikayat ng Pangulong Gloria Macapagal-Arroyo, ang lahat ng government employee na mag-avail ng 60,000 affordable housing units sa binuksang pinakamalaking housing fair sa lungsod ng Makati, Cebu at Davao. 
Ayon kay pangulong Arroyo, sa formal niyang pagbubukas ng Housing Fair 2006 sa Glorieta Activity Center sa lungsod ng Makati kamakailan, isang oportunidad diumano ito sa low-salaried government workers, na makabili ng kanilang sariling bahay sa ilalim ng National Shelter Program ng Pamahalaan. 
Dagdag pa ng Pangulo, ang government employee tulad ng mga guro at personnel ng Armed Forces of the Philippines at ng Philippine National Police ay maaring maka-avail ng low-interest housing loans payable sa loob ng dalawampu hanggang tatlumpung taon mula sa government financing institution. 
Kaugnay dito, upang maging madali ang pagbabayad sa housing loan, ang Department of Budget and Management ay sinisimulan na ang paghahanda ng salary hike para sa state workers ng pamahalaan.


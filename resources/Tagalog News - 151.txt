Tagalog News: PGMA: BPOs malaking naitulong sa pagdami ng trabaho
Manila (28 February) -- Inihayag ni Pangulong Arroyo na malaking kontribusyon ang ma-idudulot ng information and communication technology o (ICT) sektor lalo na ang business process outsourcing o (BPO) players sa layunin ng kanyang administrayong makalikha ng mahigit anim o sampung milyon na trabaho para sa sambayanang Pilipino sa taong 2010. 
Sa inauguration ng kauna-unahang Sykes Enterprises Inc. Center sa lalawigan ng Cebu, pinasalamatan ng Pangulo si Chuck Sykes, president at chief operating officer ng global company sa kanilang binuong direct jobs at indirect employment opportunities sa pamamagitan na rin ng pagpapatayo ng anim na Sykes center sa Pilipinas. 
Nagkapagkaloob ng 10,000 na trabaho para sa mga Pilipino ang nasabing kompanya at nakapagbigay din sila ng trabaho sa mga negosyanteng nasa paligid ng kanilang BPO centers. 
Ayon kay Sykes'senior vice president and managing director for Asia-Pacific Rim Mike Henderson, dahil umano sa patuloy na paglago ng ekonomiya ng bansa kung kaya't nahimok si Sykes na lalo ring palawakin ang investment nito sa Pilipinas. 


Tagalog News: Pilipinas at Japan handa pa rin na ipatupad ang JPEPA
Koronadal, South Cotabato (28 November) -- Iniyahag ni Press Secretary and Presidential Spokesman Ignacio Bunye, na handa pa rin ang Pilipinas at Japan sa pagpapatupad ng Japan-Philippines Economic Partnership Agreement (JPEPA), sa kabila ng pagprotesta ng Japanese Nursing Association (JNA) sa entry ng mga Pilipino nurses sa Japan. 
Ayon pa kay Bunye, hindi pa man diumano ganap ang kasunduang JPEPA, ang mahalaga ay bukas ang komunikasyon ng dalawang panig sa pagsasaayos ng mga gusot para sa ikabubuti at ikaka-unlad ng dalawang bansa. 
Batid din naman umano ng lahat na Pilipino nurses at caregivers, na bago sila makapagtrabaho bilang nurses at caregivers sa Japan ay dadaan muna sila sa mahabang pagsasanay at maipasa muna ang licensure examination. 
Sa ilalim ng JPEPA, ang Pilipino nurses at caregivers ay maaring makapagtrabaho sa Japan basta't ang mga ito ay napasailalim sa pagsasanay at nakapasa sa Licensure Examination. 


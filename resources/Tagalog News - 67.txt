Tagalog News: Paglago ng ekonomiya magtutugon sa pangangailangan ng mamamayan
Manila (19 June) -- Ang pitong porsyentong paglago ng ekonomiya hanggang 2010 ay magbibigay sa pamahalaan ng kakayahang matugunan ang pangangailangan ng mamamayan sa trabaho, kabuhayan at social services. 
Upang mapatuloy ang paglago ng ekonomiya, ang pamahalaan ay patuloy din sa pagpapaunlad ng mga fiscal reforms, pagpapalago ng revenue collection pati narin ang pagpapabago at pagpapalawak ng mga corporate agencies ng pamahalaan. 
Dahil dito, ang Pangulo ay naglabas ng Republic Act 9485 o ang Anti-Red Tape Act ng 2007 na naglalayong magkaroon ng malinis na transaksyon sa pamahalaan at maparusahan ang mga lumalabag dito. 
Ang batas na ito ay humahawak sa mga ahensiyang responsabli sa pag-implementa ng batas at pagbibigay ng mabilis at magandang serbisyo sa mamamayan.


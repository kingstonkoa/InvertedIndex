Tagalog News: BoC gumagawa ng hakbang upang mapabuti ang revenue performance ng bansa
Manila (5 July) -- Sa layuning mapabuti ang revenue performance ng bansa, gumawa ng mga magaganda at epektibong hakbang ang Bureau of Customs (BoC) at Bureau of Internal Revenue (BIR) upang maibahagi rin sa mamamayang Pilipino ang bunga ng mga pagsisikap ng administrasyon. 
Ayon kay BoC Commissioner Napoleon Morales, gumawa na ang ahensiya ng isang action plan upang maabot ang annual target sa buwis na P228 B. Kabilang ang pag-update ng value date base, ang pag-activate ng post-entry audit ng lahat ng records, at ang pagpapabilis sa pagsusubasta ng mga forfeited cargoes. 
Binigyang pansin din ng BoC ang paggamit ng state-of-the-art x-ray machines na makakatulong sa mabisang pagtukoy ng technical smuggling kabilang ang misdeclaration, misclarification, under valuation at under quantity ng mga cargoes sa lahat ng mga daungan sa bansa. 


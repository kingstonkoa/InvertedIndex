Tagalog News: Economic programs ni PGMA malaking tulong sa pag-unlad ng bansa
Manila (24 July) -- Napakalaking tulong ang economic development programs ni Pangulong Gloria Macapagal Arroyo na inaasahang magpapabilang din sa Pilipinas sa mga First World Status countries sa loob ng dalawang dekada. 
Kasalukuyan, pitong priority infrastructure projects ang natapos na sa iba’t ibang bahagi ng bansa. 
Kabilang sa mga proyektong ito ang 188-hectare New Iloilo Airport, Jagna Port sa Bohol, at Maasin Port sa Leyte. 
Inihanay na rin ang New bacolod Airport na halos 100% ng kompleto at inaasahang matatapos na ngayong Hulyo ng taong ito. 
Nakompletp na rin ang Roxas-Puerto Princesa section ng El-Nido-Bataraza-Rio Tuba Road, passenger terminal ng Lucena Port, at ang Container Terminal I ng Subic Bay Port Development Project. 
Tiwala naman ang pamahalaan na ang completion ng mga nasabing proyekto ay tutulong sa pagbibigay ng mas malawak na serbisyo lalo na sa mga pasahero, mag-aangat sa economic development at tourism activities sa mga super regions ng bansa.


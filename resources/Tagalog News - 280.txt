Tagalog News: Pilipinas handa na sa 12th ASEAN Summit
Koronadal, South Cotabato (29 November) -- Handa na ang Pilipinas na pangunahan ang ika 12th Association of Southeast Asian Nations (ASEAN) Summit sa Cebu sa susunod na buwan ngayong taon. 
Inihayag ni Philippine Ambassador to Malaysia at spokesman ng nasabing Summit na si Victoriano Lecaros, maayos na ang lahat at handa nang pangunahan ng bansa ang ika 12th ASEAN Summit. 
Ayon naman kay Foreign Affairs Assistant Secretary at hepe ng ASEAN Affairs ng DFA Luis T. Cruz, may 95% ng mga document papers na ngayon ay handa nang lalagdaan ng mga pinuno ng ASEAN. 
Tampok sa pagpupulong ang mga isyung may kaugnayan sa kalakal, pamumuhunan, seguridad, paraan para masugpo ang terorismo, at iba pa. Kabilang sa mga dadalo ang mga pinuno ng bansang Brunei Darussalam, Cambodia, Indonesia, Laos, Malaysia, Myanmar, ang Pilipinas, Singapore, Thailand, at Vietnam. 


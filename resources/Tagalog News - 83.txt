Tagalog News: Texas Instruments Inc. pinasalamatan ni PGMA
Manila (4 May) -- Pinasalamatan ni Pangulong Gloria Macapagal Arroyo ang Texas Instruments Inc. (TI) ang pinakamalaking digital signal processing and analog technologies sa buong mundo sa pagpili nito sa Pilipinas lalo na Clark Freeport Zone na siyang pagtatayuan nila ng kanilang $1-billion expansion project na magbibigay ng tatlong libong trabaho para sa mga Pilipino. 
Ayon pa sa Pangulo, nagpapahiwatig lamang ito na ang Pilipinas ay isa sa mga best investment destination sa Asya at ang TI ang isa sa mga pinakamalaking single investment sa kasaysayan ng ekonomiya ng bansa. Pinasalamatan din ng Pangulo ang mga mamamayang Pilipino dahil sa kanilang pagpupursige na mapaganda at maging kaaya-aya sa ibang bansa na mag-invest sa Pilipinas. 
Inihayag naman ni TI's Senior Vice President for Technologies and Manufacturing Group Kevin Ritchie, na pinili nila ang Pilipinas dahil nakita nila sa mga manggagawang Pilipino ang pagiging masipag, loyal, skilled at sa pagiging magaling ng mga ito sa pagsalita ng English base narin sa mga manggagawa ng TI sa Bagiuo na nagsimulang mag-operate dito sa bansa dalawampu't walong taon na ang nakakaraan. 
Dagdag pa ni Ritchie, pinili nila ang Clark dahil narin sa kalidad ng edukasyon ng mga estudyante dito. 


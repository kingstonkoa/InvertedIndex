Tagalog News: $503 M kasunduan ng MWSS-DMCI-MPC idinaos sa Malakanyang
Manila (29 January) -- Itinurn-over na ng Metropolitan Waterworks and Sewerage System (MWSS) nang pormal noong Martes ang 83.97% equity nito sa Maynilad Water Services Inc. sa DM Consunji Holdings Incorporated-Metro Pacific Investments Corporation (DMCI-MPIC) Water Company, na inaasahang magbibigay ng bagong buhay sa MWSS water supply program para sa Metro Manila at limang bayan at isang lungsod ng Cavite. 
Sinaksihan ng Pangulong Gloria Madapagal-Arroyo ang simpleng seremonya sa Rizal Hall ng Malakanyang.
Sa seremonyang ito, ibinigay ng DMCI-MPIC Water Company Inc. sa MWSS ang $59.1 milyong halaga ng sisingilin, deferred concession fees, interes at arbitration fees na nasa Land Bank ng Pilipinas mula noong Enero 10, 2006. 
Sa kasunduan, ang DMCI-MPIC na nanalo sa kontrata sa public bidding nang mag-alok ng $503 milyon sa subasta, ay maghahatid ng tubig at sewerage services sa mga taga Maynila na naninirahan sa Western portion, partikular na sa Bacoor, Las Pinas, Muntinlupa, Caloocan, Malabon, Navotas, Cavite, Imus, Para√±aque, Kawit, Pasay, Rodriguez at ilang bahagi ng mga lungsod ng Quezon at Makati. 
Sinabi ni Government Corporate Counsel Chief Agnes Devanadera na sa pagkuha ng DMCI-MPIC sa Maynilad, magkakaroon ng higit na mabuting serbisyo sa tubig ang sakop ng Maynilad na nagkaproblema sa dating namamahala nito dahil sa kakapusan sa pananalapi. 
Binigyang diin pa ni Devanadera na ngayong nabago na ang namamahala ng Maynilad ay mapaglilingkuran na nang maayos ang mga kailangan ng taong bayan.


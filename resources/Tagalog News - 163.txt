Tagalog News: Pulitika hindi makakaapekto sa pag-unlad ng ekonomiya - Malakanyang
Manila (20 February) -- Sisikapin ng Administrasyon na hindi maaapektuhan ng pulitika ang pag-unlad ng ekonomiya ng bansa sa halip tiniyak nitong uunlad pa ito para sa katatagan sa pulitika. 
Ayon sa Palasyo, walang dahilan umano para mangamba na maapektuhan ng halalan ang pagsulong ng ekonomiya ng bansa. 
Sinisiguro ng pamahalaan na magiging maayos ang takbo ng political campaign at masasalamin ang full-fledged Philippine democracy kung saan kailangang makumbinse ang bawat isa na ang kalayaan ang siyang mangingibabaw sa lahat. 
Binigyang diin ni Press Secretary Ignacio Bunye na ang patuloy na pag-angat ng ekonomiya at ang sistemang pulitika ng bansa ay subok na dahil sa mga pinagdaanang mabibigat na problema. 
Nananatiling matatag ang taung-bayan maging sa mga kontrobersiya na muling patutunayan ng bansa ngayong taon. 
Nananawagan rin ang pamahalaan sa oposisyon na huwag manakit sa halip ay makiisa para sa pag-unlad ng bansa, dagdag pa ni Bunye. 


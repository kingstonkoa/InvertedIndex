Tagalog News: Kompensasyon sa oil spill ibibigay sa susunod na buwan
Koronadal, South Cotabato (23 November) -- Inihayag ni International Oil Pollution Compensation (IOPC) Director Joe Nichols, umaasa sila na makapagbigay ng kompensasyon sa susunod na buwan dulot ng Oil Spill Tragedy na nangyari kamakailan na nagdala ng kapinsalaan sa Guimaras. 
Magpupulong ngayong linggo ang mga representante ng IOPC kasama ng mga opisyal ng pamahalaan at ng asosasyon ng mga mangingisda ng Guimaras upang pag-usapan ang umanoy kompensasyon sa mga apektadong residente ng Guimaras. 
Ayon kay Nichols ibabase ng IOPC ang nasabing kompensasyon sa uri ng pamamaraan at gamit sa pangingisda na ginagamit ng mga apektadong residente. Ang nasabing kompensasyon ay matatanggap umano sa pamamagitan ng individual checks na ipapalabas ng Land Bank of the Philippines sa Guimaras. 


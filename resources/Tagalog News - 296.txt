Tagalog News: Singaporean businessmen nagpaplanong mag-invest dito sa bansa
by MM Galdones 
Koronadal, South Cotabato (22 November) -- Dahil sa pag-angat ng ekonomiya at political condition ng Pilipinas, nagpahayag ang mga Singaporean businessmen ng karagdagang pamumuhunan dito sa ating bansa. 
Ito ang inihayag ng mga Singaporean businessmen sa pagpupulong kasama si Pangulong Gloria Macapagal Arroyo sa Sengapore kamakailan. 
Isa na sa Singaporean business establishments ang Banyan Tree, isang hotel-resort company na nagpaplanong bumuo ng bagong investments sa Visayas at Palawan. 
Ang pagkikipagpulong ng Pangulong Arroyo sa mga Singapore investors na naglalayong makakuha ng ng $1 billion new Singaporean investments para sa sektor ng enerhiya, teknolohiya, pagmimina, telecommunications at turismo dito sa Pilipinas ay isang produktibong aktibidad, ayon kay Trade and Industry Secretary Peter Favila.


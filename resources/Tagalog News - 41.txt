Tagalog News: Crackdown sa mga tax evaders ipinag-utos ng Malakanyang
Manila (17 July) -- Ipinag-utos na ng Pangulong Arroyo ang pagpapa-igting ng crackdown sa tax evasion at paghahabol sa mga tax cheaters upang muling maayos ang koleksiyon ng budget revenues ng bansa. 
Tinatayang mahigit PhP53 bilyon ang ibinaba ng revenue collection ng Bureau of Internal Revenue (BIR) at Bureau of Customs base sa target nito sa unang anim na buwan nitong taon. 
Dahil dito, ang target ng pamahalaan na mapanatili sa PhP63 bilyon ang fiscal deficit sa buong taon ng 2007 ay nalalagay sa alanganin. 
Ayon pa sa Pangulo, kinakailangang pagtuunan ng pansin ang pangongolekta ng mga taxes sa pamamagitan ng mga makabagong teknolohiya upang lalo pang mapalawak ang abot nito, crackdown sa corruption at ang paghahabol sa mga tax cheats. 
Mula ng inilunsad ng BIR noong 2004 ang kampanya laban sa tax evasion, at sa kabila ng maraming mga kaso ng tax evasion ang naisampa na, isang malaking hamon sa pamahalaan na hanggang ngayon wala pa rin ni isa mang conviction sa mga tax evaders ang naitala. 


Tagalog News: Napocor babaan ang singil sa kuryente
Manila (28 February) -- Inaprubahan na ng Energy Regulatory Commission o (ERC) ang aksyon ng National Power Corporation hinggil sa pagpababa sa singil ng kuryente ngayong buwan, bunsod umano ito ng pagtaas ng piso at pagbaba ng power purchase costs. 
Ayon sa ERC sa direktibang nilagdaan ni ERC chairman Rodolfo Albano, ang current effective rate ay mababawasan ng P0.0430 para sa Luzon, P0.3151 para sa Visayas at P0.0045 para sa Mindanao sa unang buwan ng implementation. 
Ang naturang provisional rates ay magkakabisa sa February 26 hanggang March 25 sa billing period nito. 
Ang nasabing direktiba ay dumating pagkatapos ng masusing evaluation ginawa sa Napocor's petition. 
Inaasahan umano ng publiko na bababa ang singil ng kuryente dahil patuloy na gumaganda ang takbo ng Philippine currency exchange rate sa ating bansa. Subalit hindi na napaloob sa direktiba ng nasabing improvement ang para sa pag-cover ng earlier billing periods nito.


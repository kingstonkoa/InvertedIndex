Tagalog News: Piso papalo sa P46 bawa't dolyar bago matapos ang 2007
by MM Galdones 
Koronadal, South Cotabato (21 November) -- Inihayag ng local fund management group, Philequity Fund Inc. na bago pa man matapos ang taong 2007, inaasahang mas lalakas pa ang piso na papalo sa P46.00 bawat dolyar. 
Ipinahayag rin ng mga economic managers na kasama ang paglakas ng kalakalan sa mineral at ang dollar remittances ng overseas Filipinos, masusubukan din ang main index ng stock market na tinatayang aabot sa 3,447 sa susunod na taon. 
Ayon pa rin sa Philequity, malaki din ang pakinabang ng bansa sa paglakas ng kalakalan. Ito'y kasunod ng pag-export ng bakal, iron ore, asukal at soybeans mula sa mga Latin American countries tulad ng Brazil. 
Inaasahan naman ng Philequity na ang economic activity at prospects ay makakatulong din para sa patuloy na pag-usad ng stock market sa susunod na taon.


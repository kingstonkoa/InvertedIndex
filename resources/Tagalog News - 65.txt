Tagalog News: Microfinance assistance ng NAPC nagpapatuloy
Manila (19 June) -- Dahil sa nagpapatuloy na microfinance assistance ng National Anti-Poverty Commission (NAPC) maraming mga Pilipino na ang naging matagumpay sa pagpapatayo ng kani-kanilang sariling negosyo. Kabilang sa naging matagumpay sa larangan pagnenegosyo sina Domingo Mondragon may-ari ng “Tindahan Natin” outlet, Angel Narito may-ari ng Argie’s Bakery at mini Grocery at Rodolfo Tongco isang buy-and-sell agent. 
Ayon kay NAPC’s officer-in-charge Assistant Secretary Dolores de Quiros-Castillo ginagawa ng kanilang pamunuan ang lahat ng paraan upang masiguro ang pagpapatuloy ng kanilang microfinance services upang mas marami pang mamamayan ang kanilang matutulungan kung saan ito rin ay malaking tulong upang mapababa ang bilang ng kahirapan sa bansa. 
Dagdag dito ang NAPC ay lumikha ng National Financial Literacy program ang NAPC upang bigyan ng impormasyon ang mamamayan at mga government-owned and controlled corporations (GOCCOs) tungkol sa nasabing microfinance assistance. 


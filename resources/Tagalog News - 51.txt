Tagalog News: BIR binibigyang pansin ang tax revenue annual target
Manila (5 July) -- Inihayag ni Bureau of Internal Revenue officer-in-charge (OIC) Lilian Hefti na maisasaayos na ng ahensiya ang nangyaring leakage lalo na ang shortfall sa target nito sa buwis sa unang anim (6) na buwan ng taong ito. 
Kasalukuyan, ipinatutupad na ng BIR ang ilang programa na tutulong sa pagpapabuti ng revenue performance ng bansa. Kabilang sa mga programa ang industry profiling at benchmarking of data ng mga taxpayers, information sharing, stocktaking ng mga inventory, surveillance ng mga establishments, pagpapasara ng mga establishments na hindi rehistrado ng VAT system, at ang paghuli sa mga tax evaders smugglers. 
Ayon naman kay Pangulong Gloria Macapagal Arroyo mahalaga rin umanong magkakaroon ng mga “prosecutions at convictions” sa mga governance-related programs lalo na ang paghuli sa mga tax evaders at smugglers. 
Kasunod ng pagsisikap na ito, umaasa ang pamahalaan na maipaabot sa mga Pilipino ang bunga ng mga economic reforms ng pamahalaan sa pamamagitan ng pagpapatupad mas maraming proyekto na magbubukas naman ng mga karagdagang trabaho para sa mga Pilipino. 


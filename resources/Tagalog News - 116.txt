Tagalog News: PGMA malugod na tinanggap ang desisyon ng Coca Cola company na manatili sa bansa
By Ailene N. Diaz 
Manila (29 March) -- Pinuri ni Presidente Gloria Macapagal Arroyo ang desisyon ng Coca Cola ang pinakamalaking kompanya ng Soft Drinks sa US na manatili at palawakin ang kanilang operasyon at pamamahala sa bansa matapos nitong matamo ang buong pag-aari ng Coca Cola Bottlers Philippines Inc. 
Sinabi ni Neville Isdell, ang Chairman ng Board at Chief Executive Officer ng Atlanta-based soft drink firm kay Presidente ang hangarin ng kanyang kompanya na manatili sa Pilipinas. Ito ang kanyang pahayag sa pagbisita nila sa Malakanyang kahapon. 
Ang unang gagawin ng kompanya ay mamumuhunan ng 50,000 unit ng refrigeration equipment para sa cold chain management ng kompanya kasama ang libu libong outlet sa buong bansa. Pahayag ni Senior Adviser on International Competitiveness at former Foreign Affairs Secretary Roberto Romulo. 
Dagdag pa ni Romulo, maglilikha ng maraming trabaho ang planong pagpalawak ng kompanya. 
At dahil ang kompanya ay magdidiwang ng ika 80 taon sa Pilipinas, ang maliit na proyektong Red Schoolhouses ay mapapalawak din hanggang 80 three-classroom schoolhouses mula sa kasalukuyang 61 schoolhouses. 
Ito ang dati nilang proyekto na nais ding mapalawak lalong lalo na sa malalayong lugar, at ito ang pangako ng kompanya sa bansa.


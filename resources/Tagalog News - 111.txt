Tagalog News: PGMA namuno sa pagpapadala ng manggang pang-export para sa US
By Nene A. Manzanares 
Manila (29 March) -- Namuno kahapon si Pangulong Arroyo sa seremonya sa pagpapadala ng unang pulutong ng mga manggang pang-export para sa Estados Unidos. Ito ay ang Philippine mangoes na galing sa labas ng isla ng Guimaras sa Visayas at siyang pang-export para sa Guam at Hawaii. 
Ang nasabing seremonya ay ayun sa patakaran noong Deciembre 18 ng US Federal Register na pinapayagan ang Philippine mangoes na galing sa iba't ibang parte ng bansa maliban sa Palawan na ma- export sa Guam at Hawaii. Kasama na rin ang mga mangga na galling sa Guimaras na noon pang na-export sa buong Estados Unidos. 
Ang nasabing patakaran ng US Federal Register ay parte ng Mangoe Export comprehensive Work Plan na inayunan at pinirmahan ng Department of Agriculture ng Pilipinas at ng Department of Agriculture's Animal and Plant Health Inspection Service (USDA-APHIS). 
Ang mga kasama ni Pangulong Arroyo sa makabuluhang seremonya ay si Ambassador Kristie Kenney; Sec. Arthur Yap ng Department of Agriculture; Executive Secretary Eduardo Ermita at ang presidente ng HiLas Marketing Corporation na si CEO Roberto Amores. 
Ang HiLas Marketing Corporation na nakabase sa Food Terminal Incorporated (FTI) Complex sa Taguig City ay siyang namumunong kompanyana siyang gumagawa ng paunang pagsusuri kung ang mga mangga ay sumusunod sa standard o kalidad ayun sa mga alituntunin ng Department of Agriculture ng Estados Unidos.


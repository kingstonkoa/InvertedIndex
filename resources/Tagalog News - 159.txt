Tagalog News: Mga rebelde nakalikom ng P50M ‘campaign fees’ sa Mimaropa region
Manila (22 February) -- Inihayag ni Mindoro Occidental Governor Josephine Sato na mahigit P30M hanggang P50M ang nakolekta ng mga rebeldeng grupo bilang campaign fees sa rehiyon ng MIMAROPA noong 2004 elections. Ngayon, humihingi muli sila ng katulad na campaign fees sa mga kandidato sa darating na halalan. 
Ayon pa kay Sato, kamakailan lamang ay nakatangap siya ng paanyaya para sa isang pagpupulong kung saan pinaalahanan din umano ito na mag secure ng “permit to campaign.” Nagpahayag naman ng hindi pagsang-ayon na magbayad ng mga payment ang lahat ng mga incumbent officials ng rehiyon. 
Kasalukuyan, sa pakikipagtulungan ng mga awtoridad at ng local na pamahalaan, pinangangasiwaan nito ang ginagawang pagbabantay at ibayong kampanya upang matiyak na hindi makapagkolekta ang mga rebeldeng grupo. 
Ang nasabing rehiyon ay binubuo ng Mindoro, Marinduque, Romblon at Palawan. 


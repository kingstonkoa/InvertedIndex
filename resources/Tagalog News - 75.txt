Tagalog News: DBM nagpalabas ng pundong P1.2 billion
Manila (8 May) -- Nagpalabas na ng pundong P1.2 billion ang Department of Budget and Management (DBM) para sa Department of Public Works and Highways (DPWH) ng Bicol Region para sa pasasa-ayos ng flood control structures, mga daan, tulay, government buildings, at iba pang mga pasilidad na nasira ng bagyong “Milenyo,” ”Reming,” at “Seniang” noong nakaraang 2006. 
Ang P1.2 bilyon na pundo ay bahagi ng P10 billion fund na kasama sa General Appropriations Act of 2007 or Republic Act 9401 sa ilalim ng Calamity Assistance and Rehabilitation Effort (CARE) para sa mga biktima ng nakaraang bagyo. 
Samantala pinayuhan naman ni Budget Secretary Rolando Andaya Jr. ang mga Bicolanos na bantayang mabuti ang mga isinasagawang rehabilitation projects sa kanilang lugar upang masiguro na hindi masayang ang pundo ng pamahalaan.


Tagalog News: Pangulong Arroyo pinapurihan ang mga mambabatas sa pagbuwag ng deadlock sa 2007 budget 
Koronadal, South Cotabato (16 January) -- Pinapurihan ni Pangulong Gloria Macapagal Arroyo ang mga mambabatas sa nalalapit na pagbuwag ng deadlock sa 2007 budget. 
Kamakailan lamang sinang-ayunan ng bicameral committee ang pagpapanatili ng P4.7 B na budget para sa Department of Education, ngunit sa halip na full-amount ang mapupunta sa food-for-school program, inilaan ang P2.7 B para sa pagpapatayo ng mga classrooms, at P2 B naman ang mapupunta sa program proper. 
Ayon kay Pangulong Arroyo, ang "win-win solution" na naabot ng Senado at ng Kamara ay magbibigay tatak sa patuloy na paglakas ng ating ekonomiya upang matugunan ang iba't ibang proyekto ng pamahalaan na makakatulong sa bawat Pilipino. 
Aniya, nakasalalay sa nasabing budget ang pag-angat sa kahirapan ng mga Pilipino, sa pamamagitan ng social payback. Sinisiguro rin ng pamahalaan na maibibigay ang lahat ng benepisyo para sa buong PIlipinong nagsisikap. 


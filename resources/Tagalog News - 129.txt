Tagalog News: Pamahalaan inilunsad ang 'Go Negosyo' book
Manila (19 March) -- Inilunsad kamakailan ng pamahalaan ang 'Go Negosyo' book na nakapokus sa mga matagumpay na kuwento ng mga entrepreneurs. 
Nilagdaan ni Pangulong Gloria Macapagal Arroyo ang mahigit 20 aklat ng mga nakatanggap ng complimentary copies sa isinagawang seremonya sa National Bookstore sa SM Megamall, Mandaluyong City. 
Ang "Go Negosyo Book ng 50 Inspiring Entrepreneurial Stories" na inakda ni Jose Concepcion III ay isang aklat ng mga top entrepreneurial mavericks na nakapagbigay impluwensiya sa professionalism mula sa mga malikhaing kaisipan at determinasyon. 
Ang nasabing aklat ay inaasahang makapagbibigay inspirasyon sa mga Pilipino na magtatag ng matibay na pamumuhay upang labanan ang kahirapan. Ipinapakita rin sa nasabing aklat ang transformation ng buhay ng 50 business magnates.


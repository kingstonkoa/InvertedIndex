Tagalog News: P200-B anti-poverty projects sa Luzon, sinimulan na
Koronadal, South Cotabato (22 January) -- Sinimulan na ng Pamahalaan ang mabilis na implementasyon sa Luzon ng 15 anti-poverty projects na nagkakahalaga ng P200 billion. 
Ayon pa kay Secretary Edgardo D. Pamintuan, head ng Subic Clark Alliance for Development (SCAD), ang anti-poverty projects na ito ay nakatuon sa socio-economic program ng Arroyo Administration sa susunod na taon hanggang 2010. 
Sa ginanap na dalawang araw na anti-poverty summit tinalakay ang mga plano at strategies upang mabawasan ang kahirapan sa Luzon Urban Beltway (LUB) at mapataas ang pamumuhunan, makapagbigay ng maraming trabaho, mapalawak ang business opportunities at mapabuti ang pamumuhay ng mga tao sa Luzon. 
Ang mega projects na ito ay ipapatupad sa LUB, kabilang na ang Luzon, Metro Manila, Calabarzon, Mindoro at Marinduque. Isa sa malaking anti-poverty projects ay ang P21 billion sa 93.7 kilometer Subic-Clark Expressway. Ang 12.3 kilometer coastal road extension sa Bacoor Cavite na nagkakahalaga ng P7.35 billion at ang on-going project sa Southern Luzon Expressway na inaasahang matatapos sa May.


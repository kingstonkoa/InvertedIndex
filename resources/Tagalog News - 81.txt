Tagalog News: PGMA nilagdaan ang E.O. na magbibigay incentives sa Clark Freeport Zone locators 
Manila (4 May) -- Nilagdaan na kamakailan ni Pangulong Gloria Macapagal Arroyo ang Executive Order 619 na magbibigay tax at duty incentives sa mga rehistradong business enterprises na mamamahala sa economic economic special zones na isasailalim pa sa isang proklamasyon sa loob ng Clark Freeport Zone. 
Sa ilalim ng E.O 619, ang Philippine Economic Zone Authority (PEZA) ang kokontrol at mamamahala sa lahat ng mga rehistradong enterprises sa loob ng special economic zones upang ang mga nasabing business enterprises ay makapag-avail ng mga tax incentives. 
Sakop ng Clark Freeport Zone ang may 4,400 ektaryang dating Clark Air Base. Ang ibang reverted base lands sa Angeles City, Mabalacat, at bayan ng Porac, Pampanga at Capas at Bamban, tarlac ay mapasailalim na sa PEZA.


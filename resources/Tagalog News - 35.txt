Tagalog News: Kahirapan sa bansa bumaba - PGMA
Manila (24 July) -- Ayon kay Pangulong Gloria Macapagal Arroyo sa kanyang State of the Nation Address ngayong taon, bumaba ang bilang ng kahirapan sa bansa dahil narin sa mga programa ng pamahalaang pagkakaroon ng mas maraming trabaho, pag-aaral at murang gamot para mamamayang Pilipino. 
Sa unang pagkakataon, gumastos umano ang PhilHealth ng humigit P3 bilyon para sa paospital ng mga mahihirap na mamamayan at nagkaroon din ng sampung libong Botika ng Barangay sa iba’t-ibang bahagi ng bansa na nagtitinda ng mga murang gamot. 
Dahil sa mga programang ito ng pamahalaan, halos kalahati ng populasyon ang nagsabing abot-kaya ang gamot kumpara sa naitalang 11% noong 1999 ayon narin sa isang survey.


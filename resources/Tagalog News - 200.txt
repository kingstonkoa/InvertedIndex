Tagalog News: Estrada sangkot sa P130 M tabacco tax - Ang
Manila (29 January) -- Inamin ni Charlie "Atong" Ang, dating kaibigan ni dating Pangulong Joseph Estrada na siya at ang dating Pangulo ay kasabwat sa pag-divert ng P130 M tobacco excise tax. 
Sa isang motion, ipinangako ni Ang na ibabalik nito ang P25M (US$510,000) na personal niyang kinuha mula sa P130 M nilang sabwatan ng dating Pangulo. 
Ayon kay Special Prosecutor Dennis Villa-Ignacio ang nasabing pakiusap umano ni Ang ay maayos at walang nakikitang problema at kinokonsiderang "very significant." Bagaman ang kasong pandarambong laban kay Estrada ay naipasa na para sa isang resolusyon, ang motion ni Ang ay makapagbuo pa rin ng bahagi ng record ng nasabing kaso. 
Ani Villa-Ignacio, si Ang ay ihaharap sa kasong corrupting a public official, na may maximum penalty na 3-6 na taon na pagkakulong. 
Itinakda naman ng Sandiganbayan Special Division ang pagdinig sa apelang bargain motion ni Ang sa darating na Lunes sa susunod na lingo. 


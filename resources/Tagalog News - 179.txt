Komentaryo: Patuloy ang pagmonitor sa pagtaas sa presyo ng bilihin
by Rose B. Palacio 
Davao City (9 February) -- Patuloy ang ginagawang pagmonitor ng Department of Trade and Industry sa napapabalitang pagtaas sa presyo ng mga bilihin.
Ayon kay DTI City Director Lou Pasawa, dahil sa pagbabago ng klima at patuloy na pag-ulan, malamang na isa ito sa mga dahilan kung bakit tumaas ang presyo ng isda, at presyo ng mga gulay. 
Malaking factor ang climate sa pataniman. Kung madalas ang pag-ulan, nakakaapekto din ito sa mga gulayan at presyo ng isda. Ang habagat ay isa ding kadahilanan kung bakit iniiwasan ng mga mangingisda ang paghuli ng isda sa karagatan dahil sa nakaambang panganib dahil sa madalas na pag-ulan, aniya. 
Nanawagan ang gobyerno sa pagtitipid dahil sa pababago ngayon ang klima at sa mga magsasaka, apektado din ang sakahan kaugnay sa madalas na pag-ulan. 

Binigyang exemption sa gun ban ang mga pulis 
Binigyang exemption sa ipinatutupad na gun ban panahon ng halalan ang mga miyembro ng Philippine National police, kasama na ang mga City Treasurers. 
Ayon kay Comelec Chair Benjamin Abalos, malayang makapagdadala ng sandata ang mga miyembro ng PNP mula sa kanilang tahanan, patungo sa kanilang tanggapan, pati na ang mga City Treasurers. 
Dahil na rin sa kakulangan ng mga teachers, plano din ng Comelec na hingin ang tulong ng mga kadete para sa pagpapatupad ng isang peaceful, credible at honest na halalan sa darating na Mayo 14, 2007, aniya. 


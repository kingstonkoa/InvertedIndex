Tagalog News: Piso nagbabadya na lalakas ngayong taon
Koronadal, South Cotabato (2 January) -- Pumayagpag ang piso kontra dolyar sa P49.03 bago matapos ang taong 2006, bagama't bigo man sa pag-asang bayuhin ang P49 kontra dolyar na palitan bago matapos ang taon, ang nasabing palitan ang siyang pinakamalakas na sa loob ng anim na taon. 
Ayon sa mga dealers, ang patuloy na paglakas ng piso kontra dolyar ay dahilan ng malakas na investment flows ng bansa, at ang matatag na remittances ng bawat Pilipinong manggagawa sa labas ng bansa. 
Maliban sa malakas na investment at remittances ng mga OFW, sumasabay na rin ang trading ng bansa na nag-aakmang tutulong sa pagsulong sa bansa ngayong taon.


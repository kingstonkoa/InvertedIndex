Tagalog News: BOP surplus umabot sa $1.285-B as of end-February
Manila (19 March) -- Nakapagtala ang Pilipinas ng balance of payments surplus na $1.285 bilyon sa pagtatapos ng buwan ng Pebrero 2007. 
Inihayag ng Bangko Sentral ng Pilipinas na nakaabot ang BOP surplus sa $554 milyon sa buwan lamang ng Pebrero at $731 milyon noong Enero. 
Ayon sa BSP, ang dalawang buwan na BOP surplus ay malaking tulong sa stable exports sector at patuloy na pagtaas ng remittances mula sa mga overseas workers. 
Binigyang diin pa ng BSP na umabot sa $1.10 bilyon ang remittances mula sa overseas workers as of January. 
Ngayon taon, napagdesisyunan ng pamahalaan na bawasan ang kanilang borrowing program. Ang $1 billion float noong Enero ang siyang ginamit upang makumpleto ang entire foreign commercial borrowing program ng pamahalaan sa taong 2007.


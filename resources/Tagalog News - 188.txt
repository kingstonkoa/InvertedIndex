Tagalog News: Malakas na revenue magbibigay katatagan sa ekonomiya ng bansa
Manila (2 February) -- Umabot sa P978.8 B ang kabuuuang government revenue noong nakaraang taon, P4.6 B ang itinaas mula sa kanyang revenue target. 
Ayon sa finance data, tumaas ng 20% mula sa P816.2 B ang revenue ng bansa noong 2005. 
Bunsod ng mga limitasyon dala ng reenacted budget, ang mga gastusin sa kaparehong panahon ay tumaas lamang ng 8.1% sa P1.04 T, mababa ng P58.1 B sa itinakdang mga gastusin sa nasabing taon. 
Inihayag ni Budget Secretary Rolando Andaya na nagugol na ng pamahalaan ang may 95% ng P46 B supplemental budget bagaman napunta ito bilang pambayad sa mga benepisyo ng mga beterano, pensiyon ng mga sundalo, at iba pang mga administrative expenses. 
Dagdag pa niya, ang infrastructure spending na hindi naitakda sa supplemental budget ay ipagpapatuloy ngayong taon.


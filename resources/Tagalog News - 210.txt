Tagalog News: PGMA's Caravan for National Unity ipagpapatuloy
Manila (22 January) -- Bilang bahagi ng kanyang "Caravan for Unity", dinalaw ni Pangulong Gloria Macapagal- Arroyo ang panibagong barangay sa karatig lugar ng Malakanyang kamakailan. 
Personal na inilipat ni Pangulong Arroyo ang pamamahagi ng 100 "PGMA Training for Work Scholarship" certificates ng Technical Education and Skills Development Authority (TESDA) sa barangay chairperson Gisela Guevarra sa kanyang mga nasasakupan sa Barangay 638, San Beda Subdivision, Manila. 
Ang mga naturang certificate ay magagamit lamang sa mga kursong tulad ng pag-wewelding at call center training na nagkakahalaga lamang ng P5,000 na may duration na 100 hours at valid lamang hanggang December 2007. 
Nagbigay rin sa nasabing barangay si pangulong Arroyo ng Certificate to Operate a Tindahan Natin outlet.


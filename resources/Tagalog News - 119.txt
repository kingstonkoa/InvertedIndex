Komentaryo: Deadline sa filing ng income tax returns sa Abril 16
by Rose B. Palacio 
Davao City (29 March) -- Malawakan ang kampanyang isinasagawa ngayon ng BIR RDO upang maagang pumunta sa BIR at RDO ang taxpayers at magbayad ng kaukulang buwis sa gobyerno. 
Isang motorcade ang isinagawa ng BIR RDO kahapon Marso 28 (Miyerkoles) na pinangunahan nina BIR XI Director Atty. Marcelinda Omila-Yap at RDO Jose Eric Furia, kasama ang mga division chiefs at partner agencies ng pamahalaan. 
Pagkatapos ng motorcade, isang programa ang isinagawa sa RDO compound at kabilang sa programang ito ang awarding ng cash prizes and consolation prizes sa mga nanalo sa nakaraang competition ng BIR comic art na tinampukan ng mga high school students sa pribado at gobyernong paaralan. 
Pinasalamatan nina Director Omila-Yap at RDO Furia ang lahat ng mga business sector, PICPA, Filipino-Chinese Chamber of Commerce and Industry, mediamen, at mga partner agencies sa gobyerno sa kanilang mga tulong upang lalong palawakin ang kampanya ng BIR na madagdagan ang koleksyon sa buwis. 

Order ni PGMA sa PNP, panatilihing mapayapa ang kampanya 
Bagong order ang ibinigay ni Pangulong Arroyo sa mga military, at PNP upang tulungan ang mga kandidato na mapanatiling mahusay at mapayapa ang kanilang kampanya lalo na sa mga hotspot areas or areas of concern. 
Sinabi ni Presidential spokesman and Press Secretary Ignacio Bunye na seryoso si Pangulong Arroyo n magkaroon ng isang tunay at credible election sa nalalapit na Mayo 14 halalan. 
Samantala, nagbigay ng warning ang Commission on Elections sa lahat ng mga kandidato na nagbabayad ng campaign fees sa mga NPAs upang mangampanya ang mga ito sa mga hotspot areas o mga lugar na infiltrated ng CPP-NPAs. 
Mahigpit na ipinagbabawal ng Comelec ang pagbabayad ng campaign fees at mapaparusahan ang sinumnang kandidato na mapatunayang tumutuilong o nagbibigay ng campaign fees sa mga ito, ayon kay Comelec Chairman Benjamin Abalos.


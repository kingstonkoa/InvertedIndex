Tagalog News: Provincial inspection ng DA patuloy
Manila (14 August) -- Bilang bahagi ng pagsisikap ng pamahalaan na matulungan ang mga magsasakang naapektuhan ng tag-tuyot, patuloy ang provincial inspection na ipinangako ni Agriculture Secretary Arthur Yap sa mga dry spell-affected areas. 
Kabilang sa mga lugar na binista ni Yap ang ilang mga probinsiya sa North at Central Luzon kung saan nagkaloob ang DA ng initial assistance tulad ng tube wells, assorted vegetable seeds, vaccine vials, at flatbed dryers. 
Nag-abot din ng tulong pinansiyal ang DA sa mga irrigator's association para sa pagsasaayos ng mga irrigation canals at pagkakaroon ng mga training programs. 
Ang training programs ay naglalayong matulungan ang mga magsasaka lalo na sa pagtipid ng tubig sa tulong na rin ng controlled irrigation technology na nilikha ng Philippine Rice Institute, International rice Research Institute, at ng National Irrigation Administration (NIA). 
Nakatakda ring iinspeksiyunin ni Yap ang estado ng "quick turnaround" planting program ng DA. Ito ay inaasahang magdadagdag ng crop production sa mga lugar na hindi apektado ng tag-tuyot at bawasan ang epekto ng climate change lalo na sa agriculture sector para sa taong 2007.


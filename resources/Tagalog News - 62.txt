Tagalog News: Dayuhang namumuhunan sa bansa dumadami
Manila (20 June) -- Lalo pang dumadami ang bilang ng dayuhang namumuhunan sa bansa dahil na rin sa patuloy na paglago ng ekonomiya at political stability ng bansa. Ang balance of payments (BOP) ng bansa ngayong taon ay may surplus na $2.365 billion sa unang limang buwan ng taon. 
Ang pagtaas sa surplus ng BOP ay dahil na rin sa malakas na remittances mula sa mga OFWs, malakas na exports, nagpapatuloy na foreign direct investments at ang returns mula sa Bangko Sentral ng Pilipinas investments. 
Ang foreign investment ay napupunta sa Philippine stocks kung saan ang main stock index ng bansa ay lalo pang tumataas. Samantalang ang malakas na dollar remittances ng Overseas Filipino Workers (OFWs) ay lalo pang nagpapalakas ng palitan sa piso kuntra dolyar. 


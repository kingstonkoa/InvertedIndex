Tagalog News: DAR nagbigay ng P8.3 million infra projects
Koronadal, South Cotabato (27 November) -- Ang Department of Agrarian Reform ay nag-turn-over ng humigit kumulang P8,336,172.92 na mga infrastructure projects sa mga barangay ng San Vicente, Panay at M. Roxas ng bayan ng Santo Niño. 
Ang barangay San Vicente ay nakatanggap ng Potable Water System level II sa halagang P931,683.11. Gayundin ang barangay Panay na nagkakahalaga ng P1,078,171.61. 
Napagkalooban rin ang barangay M. Roxas ng Farm to Market road na nagkakahalaga ng P6,326,318.20. 
Ang mga proyektong ito ay pinunduhan ng DAR at ng Asian Development Bank (ADB) sa ilalim ng Agrarian Reform Communities (ARCP) at ng LGU, Santo Niño, South Cotabato. 
Ang mga beneficiaries at mga opisyales ng mga barangays na ito ay nagpakita ng mainit na pagtanggap, pasasalamat at pagsuporta sa mga programa at proyekto ng Department of Agrarian Reform.


Tagalog News: Pamahalaan tiwalang masulosyunan ang naitalang revenue-generation shortfall
Manila (10 July) -- Ang Pamahalaan ay tiwala na magtatagumpay sa ginagawang hakbang upang masulosyunan ang naitalang revenue-generation shortfall ng Bureau of Internal Revenue (BIR) at Bureau of Customs (BoC) nitong unang quarter ng taon. 
Ayon pa kay Press Secretary at Presidential Spokesperson Ignacio R. Bunye ang economic team ng Pamahalaan ay gumagawa na ng mga hakbang upang masulosyunan ang revenue-generation shortfall ng BIR at BoC sa tulong na rin ng mga development partners nito na tumutulong sa pagpapa-unlad ng collection tax efficiency. 
Binigyang linaw naman ni Pangulong Gloria Macapagal-Arroyo na sa tulong ng economic team patuloy pa ring isasakatuparan ng kanyang pamunuan ang mga reform program. Umabot naman sa 5.4% ang economic growth ng bansa ng nakalipas na taon at dahil dito lalo pang nabigyan pansin ng pamahalaan ang mga proyektong pang imprastraktura at pagbibigay ng mga social services sa mamamayang Pilipino.


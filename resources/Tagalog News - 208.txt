Tagalog News: World Bank pinuri ang fiscal reforms ng Pilipinas
Koronadal, South Cotabato (24 January) -- Pinuri ni World Bank chief economist at Senior Vice-President for Development Economics Francois Bourguignon ang natamong tagumpay ng pamahalaan sa fiscal reforms, sabay panawagan na tutukan ang "equity" at "fairness" sa development plans ng pamahalaan. 
Ayon kay Bourguignon, ang natamong tagumpay ng ating fiscal reform ay dulot ng mga positibong pananaw ng mga international firms na siyang nagbukas ng mas malalaki at malalawak na oportunidad sa bansang Pilipinas upang itaas ang pamumuhunan, gayundin ang employment at income ng bansa na siyang tumutulong lalo sa pagpapabuti ng klima ng pamumuhunan. 
Dagdag ni Bourguignon, nagpahayag din ng buong suporta ang World Bank para sa economic management ng pamahalaan ng Pilipinas upang matugunan pa nito ang takbo ng ekonomiya ng bansa.


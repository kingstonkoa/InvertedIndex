Tagalog News: PGMA inatasan ang DOLE at DFA
Manila (4 May) -- Inatasan na ni Pangulong Gloria Macapagal-Arroyo ang Department of Foreign Affairs (DFA) at Department of Labor and Employment (DOLE) na madaliin ang pagkuha sa mga naiwang mga Overseas Filipino Workers (OFW) sa Iraq. 
Sa ngayon ay nagsasagawa na ang Department of Foreign Affairs ng madaliang reassessment upang malaman kung maraming mga OFWs sa Iraq ang nangangailangan ng tulong para makauwi dito sa bansa. 
Patuloy sa ngayon ang pagbabawal ng bansang Iraq sa mga gustong bumiyahe patungo dito at gumagawa na ang pamahalaan ng mga hakbang upang masiguro ang kaligtasan ng mga OFWs habang nakikipag-ugnayan ang mga ito sa embassy ng Baghdad, Iraq. 


Tagalog News: 12th ASEAN Summit, hudyat ng mas magandang pagkakataon para sa bansa
Koronadal, South Cotabato (9 January) -- Nakahanda na ang lahat ng mga bansa sa Southeast at East Asia na magkaisa sa pagtugon sa mga problema sa kalakalan, kahirapan, environmental degradation, awayan, terorismo, transnational crime at iba pang mga isyung nakakaapekto sa mga rehiyon sa buong mundo. 
Ito ay dahil na rin sa tema ng 12th Association of Southeast Asian Nations (ASEAN) Summit na "One Caring, One Sharing Community". 
Ang nasabing Summit sa taong ito ay magsisilbing hudyat ng mas magandang relasyon ng bawat bansa, mas malim na commitment upang mas maiging maayos ang kalakalan para sa kabutihan ng bawat isa. 
Pangungunahan ni Pangulong Gloria Macapagal Arroyo ang nasabing Summit kasama ang mga leaders ng Brunei, Cambodia, Indonesia, Laos, Malaysia, Myanmar, Philippines, Singapore, Thailand at Vietnam. 
Kabilang rin sa anim na mga dialogue partners sa ASEAN ay ang Australia, China, India, Japan, New Zealand, at South Korea.


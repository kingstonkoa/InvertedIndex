Komentaryo: Business Process Outsourcing, tulong sa employment
by Rose B. Palacio 
Davao City (3 March) -- Malaki ang naitutulong ng Business Process Outsourcing para sa pagbibigay ng employment opportunities sa mga trabahanteng patuloy na naghahanap ng trabaho. 
Pinuri ni Pangulong Arroyo ang PBO at ang kontribusyon ng information and communications technology (ICT), na tumutulong para itaguyod ang job creation agenda ng Arroyo Administration. 
Hangarin ng Pangulo na mabigyan ng sampung milyong trabaho ang naghahanap ng gawain hanggang matapos ang kanyang termino sa 2010. 
Malaki ang hangarin ng taongbayan na maipatupad ang agendang ito ni Pangulong Arroyo na ayon sa Department of Labor and Employment ay may malaking oportunidad na malampasan ang target na 10-million jobs sa 2010, ayon kay Press Secretary Ignacio Bunye. 

P125-Milyong pondo para sa Gawad Kalinga 
Naglaan ng P125-milyong pondo ang Arroyo administration para makatulong sa pagbigay ng sapat na pabahay sa mga mahihirap sa pamamagitan ng Gawad Kalinga, isang private foundation na naghahangad makatulong sa nagdarahop at walang tirahang mga pamilya. 
Sinabi ni Budget Secretary Rolando Andaya Jr. na naaprobahan na ang pagbigay ng P125-milyong pondo upang maipatupad ang inaasahang 5,000 housing units para sa mahihirap sa partnership ng gobyerno at ng Gawad Kalinga. 
Ang pagsagawa ng 5,000 pabahay para sa mga mahihirap ay nasa ilalim ng proyekto ng DSWD Core Shelter Assistance project para sa Gawad Kalinga Luzon housing project, ayon kay Secretary Andaya.


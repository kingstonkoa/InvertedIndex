Tagalog News: 2006 budget deficit inaasahang aabot lamang sa P105-P115 billion
by MM Galdones 
Koronadal, South Cotabato (17 November) -- Inihayag ni Finance Secretary Margarito Teves na ang pamahalaang nasyonal ay umaasang aabot lamang sa pagitan ng P105 hanggang P115 billion ang budget deficit sa buong taon ng 2006 mas maliit kumpara sa target na P125 billion. 
Ayon kay Teves, ang pagtaas ng koleksiyon ng buwis at kontroladong paggasta ay siyang makakatulong upang magkatotoo ang inaasahang budget deficit. 
Sa unang sampong buwan ng taon, ang budget deficit ay tinatayang umabot lamang sa P56.3 billion o 45% lamang kumpara sa budget gap na P115.5 billion sa kaparehong panahon noong nakaraang taon. 
Samantala, inihayag din ni Teves na nakalikom ang pamahalaan ng kabuang P795.7 billion sa loob ng sampung buwan ng taon laban sa P852.0 billion na total expenditures. 


Tagalog News: $30-M US aid ibibigay sa MILF
Koronadal, South Cotabato (21 November) -- Malugod na pinasalamatan ng Moro Islamic Liberation Front (MILF) ang alok na $30 Million dollars aid ng US government sa MILF sakaling magkalagdaan na ng peace agreement sa pagitan ng GRP at MILF. 
Ang alok ay ipinahayag ni US Ambassador to the Philippines Kristie Kenney bilang suporta sa kautusan ni Pangulong Gloria Macapagal Arroyo para sa pagpapatuloy ng naudlot na GRP-MILF peace talks, na ayon kay Ambassador Kenney ay tanda ng determinasyon ng pamahalaan na isulong ang kapayapaan at kaunlaran sa Mindanao. 
Sa panig ng MILF, pinahayag ni MILF Secretariat chair Muhammad Ameen na ang $30M US aid sa MILF ay isang "welcome development" sabay hiling ng kinakailangang "adjustment" sa naturang aid upang maging angkop sa pangangailangan ng Bangsamoro pagdating ng takdang panahon ng paglagda ng kasunduang pangkapayapaan ng dalawang panig.


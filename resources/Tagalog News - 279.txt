Tagalog News: Mahahalagang isyu tatalakayin sa 12th ASEAN Summit
Koronadal, South Cotabato (29 November) -- Mahahalagang isyu na may kaugnayan kalakal at pamumuhunan, seguridad at terorismo itatampok sa 12th Association of Southeast Asian Nations (ASEAN) Summit. 
Kabilang din sa mga mahahalagang isyung tatalakayin ang mga pamamaraan upang masugpo ang terorismo, six-nation talks para sa pagresolba ng isyung nukleyar ng North Korea, plano ng ASEAN Charter, pamamaraan upang masugpo ang HIV-AIDS at mga pamamaraan para protektahan ang mga migrant workers. 
Inihayag ni Bureau of International Trade Relations Director Ramon Vicente Kabigting, ang nasabing pagpupulong ay magsisilbing "stimulus" sa mga bansang ASEAN na maging malakas sa global market. 
Ayon naman kay Jose Concepcion, JR., chief of the ASEAN Business Advisory Council, ang summit ay magiging pamantayan upang itaas ang level ng malayang pangangalakal sa mga bansang kasapi ng ASEAN mula 2010 hanggang 2015. 
Inaasahang magiging venue ang Cebu International Convention Center (CICC), Shangri-La's Mactan Island Resort and Spa, at ang Waterfront Hotel sa ibaâ€™t ibang mga pagpupulong na gaganapin.


Tagalog News: Administrasyon umaasa na mas pipiliin ng mamamayan ang ekonomiya
Manila (22 February) -- Umaasa ang Administrasyon na sa huli ay mas pipiliin ng mamamayan ang ekonomiya kaysa sa politika, para sa hinaharap kaysa sa kasalukuyan at pagkakaisa kaysa national disintegration. 
Malinaw naman na ang popular sentiment sa nalalapit na May election ay tungkol sa ekonomiya. Mas pipiliin pa umano ng mamamayan ang may mga economic plan kaysa sa wala, sa mga umaalalay sa momentum ng pag-usbong, tiwala at trabaho kaysa sa nag-aabang ng oras, pahayag ng Malacañang. 
Ang ating bansa ay patuloy na umuunlad araw-araw katulad ng malinaw na pagpapahiwatig ng malakas na piso at pagtaas ng foreign investment sa government economic agenda.


Tagalog News: Pangulo ipinag-utos ang paghihigpit sa monitoring ng power price manipulation
by MM Galdones 
Koronadal, South Cotabato (24 November) -- Iniutos ni Pangulong Gloria Macapagal Arroyo sa Department of Energy (DOE) ang pagpapaigting ng monitoring sa Wholesale Electricity Spot Market (WESM) upang maiwasan ang mga di kanais-nais na pagmamanipula sa power prices, ayon kay Press Secretary Ignacio Bunye. 
Ito ay kasunod ng paghain ng rekomendasyon ng Philippine Electricity Market Corp. (PEMC) pagkatapos nitong makitaan ng pagiging "anti-competitive behavior" ang state-run Power Sector Assets and Liabilities Management Corp. dahil sa pakikipagkasundo nito sa spot market. 
Dagdag pa ni Bunye, ang free competition ay nananatili pa ring pinakamagandang paraan sa pagsasa-ayos ng power prices sabay pagpahayag ng pagpapaigting sa ganitong mechanism.


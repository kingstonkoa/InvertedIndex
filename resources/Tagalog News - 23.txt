Tagalog News: Regional consultation on workforce productivity nakatakdang gaganapin sa Koronadal City 
Koronadal, South Cotabato (3 August) -- Magsasagawa ang Department of Labor and Employment (DOLE) ng rehiyon 12 sa pakikipagtulungan ng mga private sector agencies at government line agencies ng isang Regional Consultation and Action Planning on Workforce Productivity and Global Competitiveness. Ito ay gaganapin sa susunod na linggo ika 7 ng Agosto sa Del Rio Splash Resort sa Koronadal City. 
Ang nasabing activity ay offshoot ng ginawang 2007 National Human Resource Conference kamakailan at naglalayong makapagbuo ng mga alituntunin at mga action agenda upang lalo pang mai-angat ang competitiveness at workforce productivity sa rehiyon 12. 
Tutukuyin at pagtutuunan din ng pansin sa nasabing activity ang availability at quality supply gaps lalo na sa sector ng Agribusiness, Mining, Cyber Services, Hotels and Restaurants, Health, Wellness and Medical Tourism, Maritime at Construction. 
Inaasahang dadalo sa nasabing workshop ang mga kinatawan ng mga concerned agencies, employers at labor groups, non-government organizations, industry players, professional associations at ang academe.


Tagalog News: Pangulo pinasinayaan ang pangalawang manufacturing site ng SunPower Corp.
Manila (1 August) -- Pinasinayaan ni Pangulong Gloria Macapagal-Arroyo ang pangalawang manufacturing site ng SunPower Corporation na pangunahing nagdedesinyo, gumagawa at nagbebenta ng mga kalidad na solar electric technology sa buong mundo na magbubukas ng 1,900 na trabaho para sa mamamayang Pilipino kung saan inaasahan pang tataas ng 3,000 sa susunod na taon. 
Pinasalamatan naman ni SunPower President at Chief Executive Officer (CEO) Tom Werner ang Pangulo sa patuloy na suporta nito sa kanilang kompanya. Ang unang manufacturing site nito sa bansa ay matatagpuan sa Laguna Techno-Park sa Sta. Rosa City na pinasinayaan din ng Pangulo ng nakalipas na March 2005. 
Dahil sa taglay na katalinuhan at kasipagan sa trabaho itinuring ni Werner na best employees sa buong mundo ang mga Pilipino na nagtatarabaho sa kanilang kompanya. 
Ito rin ang kauna-unahang solar panel manufacturer sa mundo na nakatanggap ng International Electrotechnical Commission (IEC) 61730 safety standards certificate mula sa TUV Rheinland Group.


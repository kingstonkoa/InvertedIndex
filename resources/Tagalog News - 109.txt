Tagalog News: Pagtaas ng foreign investments ay kailangang sabayan ng pagtaas sa domestic investment -Bunye
In
Manila (3 April) -- ihayag ng Malakanyang na ang pagtaas sa foreign investment ay kinakailangang sabayan rin ng pagtaas sa domestic investments upang maabot ng bansa ang First World status sa lalong madaling panahon. 
Ayon kay Press Secretary Ignacio Bunye, ang inaasahang pagtaas ng foreign direct investment (FDIs) ay itinuturing na isang magandang balita para sa mga Pilipino kung saan ito ay inaasahang magbibigay ng mas maayos na trabaho ngunit kailangang magsumikap upang maabot pa ang mas malakas na domestic investments. 
Samantala, bilang kilala na isa sa top investment venues ang bansang Pilipinas ay mas lalong napatunayan kamakailan ng ihanay ng Grant Thornton International Business Report (IBR) ang bansa bilang ika-walo sa 32 na bansang may pinakamataas na halaga ng booming businesses sa buong daigdig. 
Ang mabuting plano, pagiging produktibo at maayos na pamamahala ang siyang naging dahilan kaya nahanay ang bansa sa top 10 destinations para sa mga booming economies na mas mataas pa sa average rate.


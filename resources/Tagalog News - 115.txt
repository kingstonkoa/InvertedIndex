Tagalog News: PNOC irerekomenda ang paggamit ng biodiesel mula sa algae sa susunod na taon
Manila (29 March) -- Irerekomenda sa susunod na taon ng PNOC Alternative Fuels Corp. ang paggamit ng biodiesel mula sa algae. Sinimulan na rin ng PNOC ang pakikipag-ugnayan sa US-based firm na engaged sa algae technology upang pag-usapan ang proseso at marketing ng biodiesel mula sa algae. 
Ayon kay PNOC-AFC president at CEO Peter Anthony A. Abaya magsasagawa umano ng pagpupulong ang kanilang kompanya sa US firm sa mga kalagitnaan ng susunod na buwan, ngunit hindi nito tinukoy ang pangalan ng nasabing US firm. 
Tatalakayin umano ng US-based firm sa pagpupulong ang mga teknolohiya sa pagpaparami ng algae mula sa kung saan kinukuha ang primary vegetable oil product. At ang nasabing oil naman ay s'yang binuong cost-effective at non-polluting biofuel diesel. 
Ang algae-derived fuel umano ay isang enerhiya maaaring gawing pamalit sa fossil Fuel at maari magamit sa anumang uri ng diesel powered vehicle o machinery. Ang secondary algae naman ay maaring gawing animal feed o agricultural fertilizer. 
Pahayag pa ni Abaya, ang algae ay cost-effective, renewable at space efficient. Malaki din umanong na-itutulong nito sa pangangalaga sa kalikasan dahil ina-absorbs umano nito ang carbon dioxide mula sa hangin, ang primary component ng greenhouse gases na s'yang responsable ng global warming.


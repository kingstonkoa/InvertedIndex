Tagalog News: LPG dealers magbabawas ng P0.50/kg
Koronadal, South Cotabato (24 January) -- Inihayag ng mga LPG dealers ang pagbabawas ng P0.50 kada kilo ng bawat tanke kasunod ng pagbaba ng presyo ng mga ito sa pandaigdigang pamilihan. 
Ayon kay President of LPG Marketers Association (LPGMA) Arnel Ty, nagsisimula ng bumaba ang mga contact prices sa world market at upang makatulong sa mamamayan ay unti-unti ng pinababa ang mga presyo ng mga LPG na nagumpisa kaninang umaga. 
Aniya, kasunod ng mga magagandang performance ng world market at ang pagbaba sa P0.50 kada litro ng presyo ng mga gasoline at diesel ng mga local petroleum firms. Inaasahan naman na aabot pa sa P3 per kilogram ang mababawas mula sa orihinal na presyo sa darating na Pebrero ngayong taon. 
Dagdag pa niya, initial rollback pa lamang ito ng LPG at aasahan pa ang mga sunod-sunod na rollback sa mga susunod pang araw.


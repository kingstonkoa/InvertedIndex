Komentaryo: Pagkakautang sa IMF, mababayaran din
by Rose B. Palacio 
Davao City (24 February) -- Sinabi ni Finance Secretary Gary Teves na dahil sa patuloy na paglakas ng Philippine Peso at gumagandang ekonomiya, mababayaran din natin ang malaking pagkakautang sa International Monetary Fund (IMF). 
Kung mababayaran na natin ang lahat ng ating pagkakautang, sa kauna-unahang pagkakataon sa loob ng apat at kalahating dekada ay makakaahon sa malaking pagkakautang ang ating bansa, aniya. 
Sa 2008, tinatantiya na bababa ang pagkakautang ng Pilipinas sa 55.68 percent. Positibo din ang expectations ng international experts na nagbibigay ng international credit rating sa Pilipinas. Tumataas na ang credit rating ng bansa dahil sa mga economic reforms na patuloy na ipinatutupad ni Pangulong Arroyo, ayon kay Teves. 

Anti-terror bill, magsisilbing guidelines 
Magsisilbing panuntunan ng military ang pagpasa ng anti-terror bill sa ating bansa. At lalong magiging masigasig ang ating mga law enforcers sa pagpuksa ng mga kumakalaban sa gobyerno. 
Ayon kay Davao City 2nd District Representative Vincent Garcia, malaon ng hinihintay ang pagpasa sa anti-terror bill at ngayong naipasa na ito ng Kamara, pinuri ng Estados Unidos ang naturang bill na inaasahang pipirmahan ni Pangulong Arroyo sa lalong madaling panahon. 
Hindi lamang ang Pilipinas ang naghahangad na magkaroon ng kapayapaan an gating bansa, kundi ang buong mundo ay umaasang magkaroon ng pagkakaisa ang daigdig laban sa terorismo, aniya. 


Tagalog News: Mahihirap nakabenepisyo mula sa economic gains ng bansa - Saludo
Koronadal, South Cotabato (22 November) -- Inihayag ng Malacanang, na ang mahihirap diumano'y nakabenepisyo sa loob ng anim na taong unbroken economic expansion sa ilalim ng pamamahala ni Pangulong Arroyo, salungat sa ipinahayag ng isang firm survey. 
Ayon kay Cabinet Secretary Ricardo Saludo, na anumang kinita ng bansa sa ilalim ng pamamahala ng Pangulong Arroyo ay napupunta diumano sa mamamayan lalo na sa mga mahihirap. At ito'y makikita din mismo sa data ng survey. 
Dagdag pa ni Saludo, na sa September survey ng naturang ahensya, ang self-rated poverty (SRP) ay bumaba sa 8 percent nationwide at walang dudang ito ay dahil sa patuloy na pag-angat ng ekonomiya ng bansa. Aniya, ang average SRP sa ilalim ng pamamahala ni Pangulong Arroyo mula 2001 hanggang 2006 ang s'yang pinakamababang sa lahat ng pangulong na-upo sa nakaraang dalawang dekada.


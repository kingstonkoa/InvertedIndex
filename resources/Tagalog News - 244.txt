Tagalog News: Ingay sa pulitika at eleksyon hindi makaka-aapekto sa economic gains ng bansa - PGMA 
Koronadal, South Cotabato (9 January) -- Tiniyak ni Pangulong Gloria Macapagal-Arroyo na hindi maapektuhan ang economic gains ng bansa sa nanalapit na mid-term eleksyon sa gitna ng kainitang nangyayari sa pulitika. 
Ayon kay pangulong Arroyo, nagtapos diumano ang taong 2006 na may magandang panimula para sa taong 2007. Maraming din mga Pilipino ang nagsisikap at nagtutulungan na mas lalong mapa-unlad ang ekonomiya ng bansa, kung kaya't tiwala ang palasyo na mas magiging maganda ang takbo ng ekonomiya sa ngayong taon sa kabila ng ingay sa pulitika. 
Patuloy din ang pag-pupursige ng palasyo na maabot ng bansa natin ang macro at micro target para sa taong ito at mapababa ang bilang ng mga pamilyang dumaranas ng kahirapan sa buhay. 
Dagdag pa ng pangulo, bumaba sa 24 percent ang bilang ng pamilyang naghihirap mula sa 28 percent noong 2000 sa loob ng kalahating termino nito bilang pangulo.


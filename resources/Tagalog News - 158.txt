Tagalog News: MCCI katuwang sa kampanya laban sa kahirapan
Koronadal, South Cotabato (22 February) -- Nagpahayag ng pagsuporta ang Muslim Chamber of Commerce & Industry (MCCI) sa pagsisikap ng Administrasyon na maiangat ang kabuhayan ng maraming mahihirap. 
Ipinahayag ni Bai Sandra Basar, MCCI president na malaki ang maitutulong ng mga negosyante lalo na ang mga kababaihan na tumulong sa maraming mahihirap na pamilya sa lungsod. 
Nagpulong ang iba’t ibang samahan ng mga kababaihan upang pag-usapan ang mga issues and concern ng mga kababaihan sa lungsod at pagbalangkas ng mga programa at hakbang sa pagbibigay ng tulong tulad ng job generation. 
Ayon kay Basar, napansin niya ang unti-unting pagdami ng mga negosyo dito na aniya isang palatandaan ng dahan-dahang pagbuti ng ekonomiya ng lungsod bunsod ng bumubuting peace and order situation sa lungsod. 
Naniniwala si Basar na sa pagkakaisa at pagtutulungan ng mga kababaihang negosyante at iba pang sector ng komunidad ay maaabot ang kanilang misyong makapag-generate ng trabaho para sa kababaihan lalo na sa mga ina ng tahanan na walang hanapbuhay. 


Tagalog News: Franchising industry malaki ang kontribusyon sa paglago ng ekonomiya ng bansa 
Manila (12 July) -- Inihayag ni Pangulong Gloria Macapagal-Arroyo na malaki ang kontribusyon ng franchising industry sa patuloy na paglago ng ekonomiya ng Pilipinas. 
Ayon pa kay Presidential Management Staff chief Cerge Remonde tiwala ang Pangulo na sa pakiki-isa ng mga top businessmen at small and medium-scale entrepreneurs ay lalo pang-uunlad ang ekonomiya ng ating bansa. 
Dagdag pa ni Remonde, mahigit sa 99% ang kontribusyon ng Small and Medium-scale Enterprise (SME) sa bansa kung saan 70% ang kontribusyon nito sa workforce ng bansa at 32% naman para sa ekonomiya ng Pilipinas. 
Umaasa ang Pangulo na dadagsa pa ang mga mamumuhunan sa bansa na magbubukas ng maraming opurtunidad para sa mga Pilipino dahil na rin sa political stability at economic stewardship ng bansa. 


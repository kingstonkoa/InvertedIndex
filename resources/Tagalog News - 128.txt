Tagalog News: Lalakas ang tiwala ng mamumuhunan pag maisasabatas na ang economic reform measures - Bunye 
Manila (19 March) -- Inihayag ni Presidential Spokesman Ignacio R. Bunye na lalo pang lalakas ang tiwala ng mga mamumuhunan sa bansa kapag malalagdaan na ni Pangulong Gloria Macapagal Arroyo ngayong buwan ang dalawang (2) economic reform measures lalo na ang 2007 budget. 
Binigyang diin ni Bunye na kasalukuyang tinatamo ng bansa ang mga mahahalagang bunga ng pagpupunyagi ng pamahalaan sa mga nakaraang buwan; ang pagbaba ng utang ng bansa, ang pagbaba ng budget deficit, paglakas ng pamumuhunan at ang pagbubukas ng mas magagandang trabaho para sa mga Pilipino. 
Ayon kay Bunye, ang paglagda sa Bases Conversion Development Authority (BCDA) Law, One-Time Tax Amnesty to Locators at 2007 budget, ay inaasahang magdadala ng mas mayabong na ekonomiya at repormang panlipunan sa bansa. 
Umaasa naman ang pamahalaan at ang taumbayan na kapag magpapatuloy magandang tinatamo ng, ay maihahanay na ito sa 1st World Status sa hindi mahabang panahon.


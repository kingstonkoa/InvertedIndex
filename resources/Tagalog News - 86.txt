Tagalog News: Ang Labor Day ay parangal para sa manggagawang Filipino, ani Bunye
By Ailene N. Diaz 
Manila (3 May) -- Ipinahayag ni Press Secretary Ignacio Bunye na sa nagdaang Araw ng mga Manggagawa, ay araw din ito ng pagbibigay ng parangal sa mga manggagawang Filipino dito at sa ibang bansa. Dahil sa mahalagang tungkulin ng mga ito lalo na sa kanilang tulong na maisulong ang ating ekonomiya. Para sa kanilang kapakanan, ang ating bansa ay dapat magkaroon ng isang plataporma ng pagkakaisa, pagkakaunawaan sa ikabubuti at pagkakasundo sa lahat ng sekta. 
Sinabi din ni Bunye na sa pagpasok ng pagtatapos ng panahon ng kampanya, dapat bigyan ang mga manggagawa ng kahalagahan na karapat dapat ibigay sa kanila sa pamamagitan ng pagtalakay ng mga isyu na malapit sa puso ng bawat manggagawa: sapat na sahod, kaseguruhan sa trabaho, pabahay, at maayos at mabuting pamumuhay. Ang mga nabanggit na ito ay nakikita sa talaan ng administrasyong ito sa pamamagitan ng paglikha ng mga trabaho, pagpapaunlad ng husay at pagsasanay at kaseguruhan sa pang industriang kapayapaan, anya pa ni Bunye. 
Binigyan diin ni Bunye na ang hamon ay para sa bawat araw na maging national pride at kapaki pakinabang sa lahat ng mga manggagawa, kabilang na ang Overseas Filipino Workers. 
Ang hamon na ito ang nakakapagbigay ng inspirasyon sa ating gobyerno na gumawa ng mga bagong benepisyo at programa para matugunan ang pangangailangan ng mga manggagawa, pagtatapos na pahayag ni Bunye. 


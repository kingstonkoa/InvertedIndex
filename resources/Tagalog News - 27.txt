Tagalog News: DA magpapatupad ng mga intervention measures
Manila (31 July) -- Upang maiwasan ang mga nakaambang epekto ng dry spell season, ipapatupad ng Department of Agriculture (DA) ang ilang intervention measures na magbibigay tugon at mai-angat ang produksiyon ng mga farm products sa mga drought-affected areas sa bansa. 
Ayon kay Agriculture Secretary Arthur Yap, ang DA ay magsasagawa ng assessment mapping upang makapagbuo ng tumpak na "scenario of damage" ng tag-tuyot. Aalamin din ang mga intervention measures na ipapatupad sa mga areas at ang kanyang impact sa susunod na planting season ng palay at mais. 
Kabilang sa mga intervention measures ang massive distribution ng mga seedlings sa Panay Island, ang Region 11 at Region 12 na tinaguriang mga "top palay producers" sa bansa. Ang mga nasabing quick-turnaround areas ay tutulong upang hadlangan ang anumang negatibong epekto ng tag-tuyot sa agricultural production. 
Kasunod nito, seneguro rin ni Yap sa mga consumers lalo na sa mga drought-affected areas na matatag pa rin ang suplay at presyo ng bigas sa mga pamilihan. Pinaalahanan din ni Yap ang sinumang traders na magtataas ng presyo ng kanilang mga paninda ay babawian ng mga business permits na pangungunahan ng National Food Authority (NFA).


Tagalog News: Utang ng Pilipinas, bumaba
Manila (13 March) -- Ang pagbaba ng utang ng bansa ang naging dahilan kaya mas marami pang pagkukunan ang administrasyon sa ngayon ng mga bagay na maibibigay sa taung-bayan tulad na lamang ng basic social services, programang pang-imprastraktura upang maiahon ang mga ito sa kahirapan. 
Ayon sa pamahalaan, ang pagbaba ng utang na ito ng bansa ay malinaw na indikasyong malapit nang mabalanse ang budget ng bansa, mas maraming bunga ng mga reporma sa ekonomiya at tiwala sa negosyo. 
Ipagpapatuloy ng administrasyon ang nasimulan nito upang mabayaran na ang lahat ng utang nito na siyang lalong nagpapahirap sa mga Pilipino para sa kabutihan ng sambayanang Pilipino. 


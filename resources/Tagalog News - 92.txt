Tagalog News: PGMA pinapurihan ang transport sector sa pagtangkilik sa LPG at iba pang alternative fuels 
Manila (2 May) -- Pinapurihan ni Pangulong Gloria Macapagal Arroyo ang transport sector sa ginanap na convention kahapon (May 1, 2007) kasama ang Philippine Jeepney Operators and Driver’s Alliance Foundation (PJODAF) dahil sa pagtangkilik at paggamit ng liquefied petroleum gas (LPG) at iba pang alternative fuels. 
Ang paggamit ng LPG at alternative fuels ay bahagi ng programa ng pamahalaan sa pag-iwas sa global warming, lalo na ang pagbabawas ng polusyon sa hangin at upang makamit ang energy independence sa lalong madaling panahon. 
Ani Pangulong Arroyo, ang paggamit ng LPG at iban pang alternative fuels kabilang ang compressed natural gas (CNG) ay magpapababa ng pasahe na siyang tutulong sa mga commuters na makapagtipid ng kanilang pamasahe. 
Kaugnay nito, nilibot ni Pangulong Arroyo ang iba’t ibang exhibits na ginanap sa World Trade Center na tumatangkilik sa pagbubukas ng engine replacement program ng pamahalaan para sa mga public utility jeepneys sa Metro Manila na inaasahang magpapababa ng 10% sa vehicular emissions sa taong 2010.


Tagalog News: AFP modernization program inaasahang matatapos sa 2010-PGMA
Koronadal, South Cotabato (9 January) -- Binigyang diin ni Pangulong Gloria Macapagal Arroyo na tatapusin ang modernization ng Armed Forces of the Philippines (AFP) sa taong 2010. 
Ito ay inihayag ng Pangulo sa Joint Department of National Defense (DND)-AFP New Year's Call 2007. Ayon sa Pangulo, ang pamahalaan sa ngayon ay maglilikom ng sapat na pondo para sa pag-implementa ng mas kinakailangang proyekto. 
Maglalaan ang pamahalaan ng pondo para sa mga enhanced basic services at infrastructure kabilang na rito ang AFP Modernization Program. Matatandaang ang pagpapatupad nito ay naantala dahil sa kakulangan ng pondo. 
Bahagi ng layunin ng AFP Modernization Program ay para maisulong ang seguridad ng bansa laban sa mga communist/ terrorist movement sa 2010, pag-atake ng Abu Sayaff at iba pang terrorist groups at containment ng secessionist groups. 
Ang 15-year modernization program ay nagkakahalaga ng P331.62 bilyon kabilang na rito ang development at upgrading ng AFP equipment at facilities.


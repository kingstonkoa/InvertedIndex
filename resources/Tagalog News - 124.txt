Tagalog News: BIR, hinihikayat ang mga taxpayers na magfile ng ITR bago ang Abril 16
Manila (20 March) -- Hinihikayat ng Bureau of Internal Revenue (BIR) region 12 ang lahat ng taxpayers na magfile na ng kanilang income tax returns upang maiwasan ang pagmamadali at abala bago ang itinakdang araw ng filing sa ika 16 ng Abril ngayong taon. 
Kasabay nito, inilunsad kamakailan ang isang comprehensive tax information campaign sa Koronadal City upang tugunan ang wasto at tamang pagbabayad ng buwis. 
Bilang bahagi ng 2007 tax drive, nagsagawa rin ng isang Tax Seminar/Symposium ang BIR Region 12 na may kaugnayan sa Income Tax Update at Run After Tax Evaders (RATE) Program ng BIR. 
Ang nasabing programa ay naglalayong hikayatin ang mga taxpayers ng magbayad ng wasto at tamang halaga ng buwis. 
Ngayong taon, ipinag-utos ng BIR Regional Office ang pagkolekta ng mahigit P2,858,000. 
Sa kabilang dako, inihayag ng BIR na umabot sa P429,169,815.45 ang cumulative collection nito mula Enero hanggang Pebrero ngayong taon kumpara sa P412,491,987.13 ng kaparehong buwan noong nakaraang taon. 


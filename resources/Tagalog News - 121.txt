Tagalog News: Masayang reaksiyon ng mga negosyante
Koronadal, South Cotabato (26 March) -- Naging masaya ang pagtanggap ng mga negosyante sa lungsod sa desisyon ni Pangulong Gloria Macapagal Arroyo na ipaubaya sa Regional Tripartite Wages and Productivity Board (RTWPB) ang isyu ng wage increase ng mga manggagawa sa bawat rehiyon. 
Ayon kay Cris Ferolino, presidente ng Cotabato Chamber of Commerce & Industry, nagagalak ang mga negosyante sa naging desisyon ni Pangulong Arroyo at malugod na ina-antabayanan ang positibong kaganapan sa ekonomiya at job generation. 
Noon pa man ay matibay ang paninindigan ng mga negosyante na ang regional tripartite wage boards ang tamang forum pagdating sa isyu ng wage increase, paliwanag ni Ferolino. 
Nagpapasalamat ang mga negosyante sa tiwala ng Malakanyang sa RTWPB kasabay ng pagpamalas ng concern sa kapakanan ng mga manggagawa na hindi kinakailangan isakripisyo ang negosyo at investment opportunities hindi lamang sa rehiyon kundi sa buong bansa, dagdag ni Ferolino.


Komentaryo: Urban Poor para sa mga Maralita
by Rose B. Palacio 
Davao City (25 November) -- Bibigyan ng pansin ng gobyerno ang maralita, ang mga nagdarahop na kababayang Pinoy sa nalalapit na pagdiriwang ng Urban Poor Solidarity week na sisimulan sa Disyembre 2 hanggang 8, 2006. 
Ang tema para sa taong ito ay: "Empowering the Urban Poor towards the Millennium Development Goals". 
Isa sa mga mahalagang bagay na isasagawa ng Presidential Commission for the Urban Poor (PCUP) ay ang Lugawan Para sa Masa na gagawin sa pagbukas ng selebrasyon sa Barangay Duterte, Agdao, Davao City. 
Ang ibang activities na nakapaloob sa weeklong celebration ay ang mga sumusunod" medical and dental services; social services referrals; legal consultation; program and services information accessing; awarding of certificates, PHIC health cards distribution at Bigasan ng Bayan. 
Ang pagdiriwang ay kaugnay sa agenda ni Pangulong Arroyo na matulungan ang mga mahihirap sa ilalim ng kanyang programang " Poverty Alleviation" sa hangaring makaahon sa kahirapan ang mga mahihirap na Pinoy. 

$9.11-B naitala mula sa OFW remittances 
Napakalaki ng naitalang $9.11-bilyong remittances mula sa OFWs na nagtatrabaho sa iba't-ibang foreign countries at ito'y malakaing tulong para sa pag-usad ng ekonomiya ng Pilipinas, ayon kay Finance Secretary Gary Teves. 
Dahil sa malalaking remittances mula sa OFWs, mas nabibigyan ng tulong ang repormang pinansiyal na ipinatutupad ng gobyerno na bumuhay sa ekonomiya ng Pilipinas at sa unang siyam na buwan ng taon na mas mataas kumpara sa 7.96 bilyong dollar noong 2005. 
Sa kabila naman ito ng pagbaba ng bilang ng mga Pinoy Semen na naide-deploy sa ibayong dagat at pinangangambahang epekto ng lumalakas na halaga ng Piso, ani Teves. 
Ang mas malaking remittances ay bunga na rin ng dumaraming mas magandang oportunidad na makapagtrabaho para sa maraming Pinoy sa ibayong dagat na mas mataas ang sahod kumpara sa particular na sector dito sa ating bansa, aniya. 


Tagalog News: Merchandise exports ng bansa tumaas
Manila (6 August) -- Ayon sa Department of Agriculture ang mga produktong niyog, pinya, mangga at saging ang nananatiling top agricultural merchandise exports ng bansa na umabot na sa halagang humigit isang bilyong dolyar sa loob ng unang apat na buwan ng kasalukuyang taon. 
Pinahayag ni Undersecretary for Special Concerns Bernadette Romulo Puyat, ang mga bansang United States, Japan, Korea, Taiwan at Hongkong ang nananatiling pangunahing importers ng mga produkto ng bansa sa loob ng unang apat na buwan ng taon. 
Sa ulat ng DA, tumaas ang kita ng bansa sa merchandise exports sa unang quarter ng taon na tumatayang humigit isang bilyon at apatnapu't-isang milyong dolyar kumpara sa walong daan at siyamnapu't-siyam na milyong dolyar ng nakaraang taon. 
Dagdag pa ng DA, ang kabuuang kita ng bansa sa pag-eexport sa unang quarter ng taon sa sector ng agrikultura ay umabot na sa humigit 3.570 bilyong dolyar. 


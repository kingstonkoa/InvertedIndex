Tagalog News: P7 billion pondo para sa programang pabahay
Manila (16 August) -- Sa layuning mapalawak ang programang pabahay para sa mamamayang Pilipino, tumaas sa P7 billion mula sa P3 billion ang inilaang pondo ng Pamahalaan para sa susunod na taon. 
Ayon kay Pangulo Arroyo ang programang ito ay malaking tulong hindi lamang sa mamamayang Pilipino kundi maging sa pamahalaan upang maabot nito ang momentum ng mga programa ng kanyang administrasyon at mapalawak ang house ownership base sa Pilipinas. 
Dagdag pa ng Pangulo ngayong taon ay nakapaglaan ang pamahalaan ng P3 billion na pondo para sa pabahay at sa susunod na taon ay maglalaan ito ng P7 billion para sa nasabing programa upang mas maraming Pilipino ang mabigyan ng libreng pabahay.



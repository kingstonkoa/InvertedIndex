Komentaryo: Ekonomiya, magandang plataporma
by Rose B. Palacio 
Davao City (1 March) -- Patuloy na nanawagan ang administrasyon sa mga kandidato, lalo na sa mga oposisyon na hindi siraan ang gumagandang ekonomiya habang sila'y nangangampanya at sa halip ay bigyang halaga ang pag-usad ng ekonomiya sa ating bansa bilang kanilang plataporma. 
Sinabi ni Presidential spokesman and Press Secretary Ignacio Bunye na "kalimutan na natin ang ating sama ng loob sa kalabang kandidato." Kadalasan kasi, kapag may kalabang kandidato, sinisira ito sa panahon ng kampanya ng kaniyang kalabang partido. 
Pakikinggan ka ng tao kung ang plataporma mo ay tungkol sa ikabubuti ng ating bansa na ang magbebenepisyo nito ay mismong taongbayan, aniya. 

BIR verification drive, isinasagawa 
Sa mga business establishments, makakabuting sumunod sila ng laws and regulations na ipinatutupad ng Bureau of Internal Revenue. Kundi'y mapaparusahan sila sakaling mapatunayang sila'y lumalabag sa batas na pinaiiral ng revenue laws and regulations. 
Sinabi ni Revenue District Officer Jose Eric Furia na isinasagawa na ang kampanya ng BIR tungkol sa Tax Compliance Verification drive at inaalam ng gobyerno kung naipatutupad ba ng mga business establishments ang dapat gawin ng mga business establishments, aniya. Sa ngayon ay abalang-abala ang BIR sa paghahanda para sa BIR tax campaign/road show na ilulunsad dito sa siyudad sa darating na Biyernes Marso 2, 2007. 
Inaasahang darating si Finance Secretary Margarito Teves para panguna sa paglunsad nito kasama ang ilang mga opisyales ng Finance department mula sa central office, Manila.


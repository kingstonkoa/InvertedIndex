Tagalog News: BOI inilahad ang '07 Investment Priority Plan
Manila (28 February) -- Inilahad na sa publiko ng Board of Investments (BOI) noong Lunes ang preliminary list ng 2007 Investment Priorities Plan, development projects na makakatanggap ng incentives mula sa pamahalaan. 
Ilan sa mga sektor na inaasahang kabilang sa 2007 IPP ay agrikultura, fishery, support services, healthcare, information and communications technology, electronics, motor vehicle, energy, inprastraktura, turismo, shipbuilding/shipping, machinery and equipment, raw materials at intermediate inputs. 
Naging basehan ng BOI sa pag-indorso ang nilalaman ng proposed 2007 IPP at mga endorsement mula sa mga ahensiya ng pamahalaan. 
Ayon sa isang BOI official, kailangang marinig nila ang anumang sasabihin ng lahat ng departamento tungkol sa 2007 IPP ng sa ganun kapag ito ay nailahad na sa Cabinet meeting at sa publiko ay magkakaroon ng isang boses upang dipensahan ito.


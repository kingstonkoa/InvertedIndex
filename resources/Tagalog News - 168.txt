Tagalog News: January BOP umabot sa $731-M
Manila (20 February) -- Iniulat ng Bangko Sentral na nakapagtala ang Pilipinas ng balance of payments (BOP) surplus na $731 milyon noong Enero, bumaba mula sa surplus na $1.925 bilyon ng magkatulad na buwan noong nakaraang taon. 
Ayon kay central bank governor Amando Tetangco Jr., ito umano ay dahil sa tuloy-tuloy na national government’s bond issue at central bank’s investment income at foreign exchange operations. 
Noong nakaraang buwan, tumaas ito ng $1 bilyon dahil sa offer na 25-year global bonds kung saan gagamitin ito para sa budgetary requirements. 
Ang matatag na dollar remittances mula sa mga Pilipino sa ibang bansa at patuloy na pagdagsa ng foreign money sa local financial markets umano ang siyang dahilan kaya patuloy ang pag-angat ng ekonomiya ng bansa. 
Pumalo sa 48.10 ang peso kontra dolyar noong Biyernes na siyang pinakamataas na naabot ng bansa sa loob ng anim na taon.


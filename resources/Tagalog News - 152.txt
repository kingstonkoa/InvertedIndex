Komentaryo: Super mega regions para sa ekonomiya
by Rose B. Palacio 
Davao City (27 February) -- Nilikha ng pamahalaang Arroyo ang super mega regions para sa patuloy na pag-unlad ng bansa at pag-usad ng ekonomiya. 
Sinabi ni presidential spokesperson and Press Secretary Ignacio Bunye na ayon sa super region program, mahahati ang Pilipinas sa Northern Luzon, Metro Luzon, Central Philippines, Mindanao at ang Cyber Corridor, bilang behikulo sa pumppriming ng ekonomiya. 
May pondong inilagay ang department of budget and management para sa mga proyektong nakalaan sa inprastraktura, social services, pagtatag ng Botika sa Barangay para sa mga barangay people na makakuha ng murang gamot, at sa pagpasok ng 3,000 alagad ng batas kabilang ditto ang 10,000 mga guro. 

Nutrition program ng siyudad ng Davao 
Inilahad ni Nutrition division chief Venus Millana na bibigyang halaga ng siyudad ng Davao ngayon ang programa ng nutrition para sa pre-schoolers upang malutas ang problema sa malnutrition. 
Sa isang meeting ng nutrition council na ginanap sa Nutrition division office ng Davao City Health Office sa Camus street, Davao City, sinabi ni Millana na ang programa sa nutrition ay naaayon sa proyeikto ni Mayor Rodrigo R. Duterte upang maging malusog at matatalino ang mga batang nagsisipag-aral. 
Sinabi naman ni City Health Officer Dr. Josephine Villafuerte na nagsisimula ang tamang pagbigay ng nutrition at pangangalaga sa mga bata sa mismong tahanan nila. Kaya kailangang maturuan din ang mga magulang, lalo na ang mga ina ng tahanan ng tamang nutrition na narrapat ibigay sa mga bata. 
Ang nutrition program ng siyudad ng Davao ay alinsunod din sa programa ni Pangulong Arroyo na maiangat ang kabuhayan ng mahihirap at magkaroon ng sapat na pagkain sa mesa ng bawat pamilya, ani Dr. Villafuerte.


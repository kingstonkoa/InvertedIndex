Tagalog News: OFW remittances pumalo sa pinakamataas na $11.44B
Koronadal, South Cotabato (17 January) -- Inihayag ng Bangko Sentral ng Pilipinas na ang mga remittances ng Overseas Filipino Workers (OFW) ay umabot sa $11.44 di pa man natapos ang taong 2006. Ito ay pinakamalakas kumpara sa mga nakaraang taon. 
Ayon kay Central Bank Governor Amando Tetangco, Jr., ang paglakas ng remittances mula sa mga OFW ay bunsod umano ng pagiging in-demand ng mga Pilipino sa iba't ibang bansa, at ang pag-unlad ng financial services ng bansa. 
Ang malakas na OFW remittances ay nagmumula partikular sa mga bansang United States, United Kingdom, Saudi Arabia, Italy, Japan, Canada, Hong Kong, United Arab Emirates, Singapore, at Taiwan. 
Ani Tetangco, patuloy din ang pagbibigay ng magandang serbisyo ng mga bangko sa PIlipinas upang tugunan lalo na ang remittance transfer na siyang nagpapasulong sa serbisyong pampinansiyal ng bansa lalo na ngayong taong 2007. Isa sa mga makabagong serbisyo ang internet/on-line banking, phone banking, bills payment arrangements, at ang kanilang competitive service fees at conversion rates. 


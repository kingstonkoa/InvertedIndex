Tagalog News: Pilipinas may sapat na suplay ng bigas—DA
Manila (14 August) -- Inihayag ni Department of Agriculture (DA) Secretary Arthur Yap na may sapat na suplay ng bigas, isda at gulay ang bansa at walang nangyaring pagbabago sa presyo ng mga ito sa kabila ng naranasang bagyo ng bansa kamakailan. 
Bumuo rin ang Department of Agriculture (DA) ng task force "Bantay Presyo" na siyang regular na magmomonitor sa presyo ng mga bilihin sa pamilihan. 
Aniya, normal lamang umano ang pagtaas ang presyo ng mga well-milled rice ngayong buwan habang isa o dalawa pang uri ng mga gulay ay inaasahang tataas din ang presyo ngunit babalik naman ito sa dating presyo sa mga susunod na araw. 
Hinihikayat din nito ang publiko na ipagbigay alam kaagad sa kanilang tanggapan o mag text sa cellphone number: 0920-9021433 kung mayroon silang alam tungkol sa mga pagbabago at pagtaas ng presyo ng mga bilihin sa pamilihan ng sa gayon ay agarang mabigyan ng solusyon ang nasabing problema.


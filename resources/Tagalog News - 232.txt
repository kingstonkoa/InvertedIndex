Tagalog News: Free Trade Agreement paksa ng mga economic ministers
Koronadal, South Cotabato (12 January) -- Nagpulong ang mga economic ministers ng Association of Southeast Asian Nations (ASEAN) noong Miyerkules ng gabi at Huwebes upang pag-usapan ang Free Trade Agreement (FTA) na ihaharap sa mga dialogue partners. 
Ito ang sinabi ni Director Ramon Kabigting ng Bureau of International Trade Relations ng Department of Trade and Industry (DTI). 
Ang pulong sa Cebu International Convention Center ay nakatuon sa integrasyon ng ASEAN sa mga FTA partners nito na China, Japan, South Korea, India at European Union (EU) na naglalayong mapabuti ang kalakalan, puhunan at serbisyo para sa ikaaangat pa ng ekonomiya ng bawat bansa. 
Ayon kay Kabigting, maganda ang naging talakayan ng ASEAN at FTA partners at maayos din itong nagpatuloy kahapon.


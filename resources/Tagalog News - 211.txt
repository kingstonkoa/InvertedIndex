Tagalog News: PGMA nagpalabas na budget guidelines sa mga ahensiya ng pamahalaan
Koronadal, South Cotabato (19 January) -- Inatasan na ni Pangulong Gloria Macapagal Arroyo ang lahat ng ahensiya ng pamahalaan na maaari nang gamitin ang mga unutilized at unobligated capital outlays noong nakaraang taon at gawing expenditure funds sa taong 2007 bago mag-request ng karagdagang pondo. 
Sa katatapos lamang na National Security Council-National Economic and Development Authority (NEDA) Cabinet meeting, inihayag ni Pangulong Arroyo na ang lahat ng ipapasang reports sa Department of Budget and Management (DBM) ay kinakailangang isali ang report ng expenditure program, Special Allotment Release Order (SARO) at National Cash Allotment (NCA). 
Binigyang diin pa ng Pangulo na kailangan ng pamahalaan ng P100 billion bawat taon para sa imprastruktura dahil ang infrastructure expenditure ang siyang pangunahing rason kung bakit nakatuon ang pamahalaan sa tax collection. 
Kaugnay nito, ang DBM ay nagpalabas na ng mga guidelines kung paano aayusin ng mga ahensiya ng pamahalaan ang kanilang budgetary allocations na makakatulong para sa pagpapatupad ng President's priority projects.


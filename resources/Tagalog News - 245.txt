Tagalog News: Health insurance at mababang presyo ng gamot, prioridad sa programang pang-mahihirap ng Pamahalaan 
Koronadal, South Cotabato (8 January) -- Prioridad sa ngayong taon ng pamahalaan ang lalong pa-igtigin ang mga programang para sa mga mahihirap, lalo na ang health insurance at mababang presyo ng gamot. Ito ang dalawa sa sampung pangunahing programa ng pamahalaan. 
Ayon kay Health Secretary Francisco Duque, lumabas sa pinakabagong survey na tumaas sa 45 percent ang mga Pilipinong sumasang-ayon na bumaba ang presyo ng gamot simula ng ipinatupad ang Botika ng Bayan Program kumpara sa mga nakaraang survey na 11 percent lamang. 
Ang Botika ng Barangay ay naghahandog ng kalahating presyo ng gamot, kung saan napipilitan ding magbinta ng mga branded na gamot sa murang halaga ang mga pharmaceutical industry at dahil dito nakakatipid ang mga consumers sa tantiyang P1.4 billion. 
Pinapurihan din ni Pangulong Arroyo ang sistema ng health insurance tulad ng Philhealth card, kung saan mas tumaas ang bilang ng mga nakabenepisyo, na umaabot na sa 21 milyong indigent Pilipino mula sa 1.5 milyon noong 2000.


Tagalog News: Farm sector tumaas ng 4.7 hanggang 5 percent sa taong 2006
Koronadal, South Cotabato (9 January) -- Tantiyang tumaas ng 4.7 hanggang 5 percent ang agriculture sector ng Pilipinas sa taong 2006, sa kabila ng pinsalang dulot ng sunod-sunod ng bagyo sa mga pananim sa loob ng 3rd at 4th quarters. 
Ayon kay Agriculture Secretary Arthur Yap, na target diumano ng pamahalaan para sa full year farm sector growth sa taong 2006 ay ang hindi baba sa 4 percent. 
Binigyang-diin pa ni Yap, na naka-ambag ng malaki sa economic growth ang agriculture sector sa unang siyam na buwan ng 2006 bagama't ito ay humina sa fourth quarter sanhi ng bagyo. 
Ayon sa Bureau of Agriculture Statistic, na sa kabila ng mga bagyo tumama sa Pilipinas ang farm sector productivity mula Enero hanggang Setyembre ay tumaas ng 4.9 percent sa kabuuang P218.6 billion mula sa P208.4 billion sa parehong period noong nakaraang taon at ito ay may volume output na tumaas ng 5.4 percent sa 59.6 million metric tons mula sa 56.6 million metric ton sa nakaraang taon.


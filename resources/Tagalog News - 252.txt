Tagalog News: Mga negosyante di pabor sa isasabatas na wage hike
Koronadal, South Cotabato (3 January) -- Hindi katanggap-tanggap sa mga lokal na mangangalakal ang House Bill 345 na nagtatakda ng legislated wage increase ng mga manggagawa sa bansa. 
Inaprobahan ng Mababang Kapulungan ng Kongreso bago nagtapos ang 2006 ang House Bill No 345 na nagbibigay sa mga manggagawa ng P120 across-the-board wage increase on staggered basis sa loob ng tatlong taon. 
Para kay Crisente Ferolino, pangulo ng Cotabato Chamber of Commerce & Industry (CCCI), tahasang binabale-wala ng naturang bill ang concept at mandate ng Regional Tripartite Wages and Productivity Boeard (RTWPB). Naniniwala si Ferolino na nasa tamang position ang RTWPB pagdating sa isyu ng wage adjustment kesa Mababang Kapulungan o Lower House. 
Ayon naman kay Pete Marquez, president eng Metro Cotabato Chamber of Commerce and Industry foundation, Inc. hindi labor friendly ang HB 345 bagkus ito ang magbibigay daan para sa malawakang pagbabawas ng mga manggagawa. "The rate of survival for business will be slimmer due to this bill," dagdag pa ni Marquez.


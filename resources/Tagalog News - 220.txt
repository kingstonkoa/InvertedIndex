Tagalog News: 16 world leaders lumagda sa kasunduan sa enerhiya sa pagtatapos ng Summit
Koronadal, South Cotabato (17 January) -- Sa katatapos na pagpupulong ng 2nd East Asian Summit, nilagdaan ng labing-anim na world leader ang kasunduan sa enerhiya. Ito ay naglalayong i-develop ang mga alternatibong pinagkukunan ng enerhiya upang matugunan ang mga pangangailangan ng lumaking ekonomiya at bilang tugon na rin sa problemang kinaharap sa supply ng enerhiya. 
Ayon sa mga East Asian leader, kakailanganin diumano ang nasabing alternatibong pinagkukunan ng enerhiya sa pagpapanatili sa katatagan ng ekonomiya ng bawat bansa. 
Binigyang-diin din ng mga lider ang lalo pang pagpapa-igting sa mga programang mag-develop sa mga pagkukunan ng enerhiya tulad ng biofuels at hyropower sources, kung saan ito ay mahalagang aspeto sa national energy policies. 


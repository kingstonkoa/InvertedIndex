Tagalog News: PGMA: hindi maapektuhan ng pulitika ang ekonomiya ng bansa
Manila (20 February) -- Muling nangako si Pangulong Gloria Macapagal-Arroyo na gagawan ng administrasyon ng paraan upang hindi maapektuhan ng pulitika ang ekonomiya ng bansa kasabay apela sa oposisyon na ito ay gawin din. 
Ayon kay Press Secretary Ignacio Bunye nakatuon umano lagi ang panahon ng Pangulo sa pagpapaunlad ng ekonomiya. Aniya ang panibagong sigla ng tiwala ng mga investor sa bansa ay hindi dapat sirain ng pulitika. 
Dagdag pa ni Bunye, ang kampanyang ginagawa sa kasalukuyan ay nag-lalarawan ng tunay na demokrasya sa Pilipinas at dapat maging dahilan para maniwala ang lahat na naghahari ang tunay na kalayaan sa bansang Pilipinas.


Tagalog News: Puhunan ng bansa sa unang anim na buwan ng taon tumaas
Manila (17 July) -- Tumaas ang puhunan ng bansa ng tatlumpong porsyento sa unang anim na buwan ng taon. Ito ay nagtala ng nagkakahalaga ng isang-daan at tatlumpong bilyong dolyar kumpara sa puhunan nito sa kaparehong buwan ng nakaraang taon. 
Ang puhunang ito ng bansa ay ilalaan sa pagpapatayo ng tatlong daan at apatnapu't-pitong proyekto na inaasahang magbubukas ng humigit pitumpong libong bagong trabaho para sa mamamayang Pilipino. 
Ito ay bunga ng malaking puhunan ng mga lokal na namumuhunan sa bansa na nagkakahalaga ng humigit sa animnapu't-limang bilyong piso na mas mataas sa puhunang inilaan ng mga dayuhang namumuhunang negosyante na may halagang humigit sa animnapu't-apat na bilyong piso. 
Ayon naman sa Malakanyang, ang pagtaas ng puhunan sa bansa ay nagpapakita lamang na ang Pilipinas ay isa sa pinakamahusay na investment destination sa Asya.


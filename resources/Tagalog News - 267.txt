Tagalog News: Pangulong Arroyo tiwala na makakamtan ang balanced budget sa 2008
Koronadal, South Cotabato (27 October) -- Ipinahayag ni Pangulong Arroyo ang kanyang tiwala, na sa loob ng dalawang (2) taon ay makakamtan na ng pamahalaan ang balance budget, resulta ng magandang takbo ng revenue collection ng bansa. Isa rin ito sa mga target ng Medium-Term Philippine Developmet Plan (MTPDP) ng pamahalaan. 
Ikinumpara rin ng Pangulo ang kakulangan ng budget noong nakaraang taon lalo na sa imprastraktura at social reforms, samantala tinatayang aabot ng P80 billion ang extra budget ngayon dala ng pagpataw nito ng VAT at administrative reforms na P100 billion. 
Bumaba naman sa P16.2 B ang budget deficit ng Pilipinas noong Setyembre, kasunod ng pagkakaroon ng mga surpluses sa apat na buwan. 
Mula Enero hanggang Setyembre ngayong taon, ang pamahalaang nasyonal ay nakapagtala ng P50.4 B na budget deficit. 
Nagkaroon naman ng fiscal gap na P146.5 billion ngayong taon o 2.7 % ng Gross Domestic Product (GDP). 
Kaugnay nito, inaasahan din sa 2007 ang lalong pagbuti ng fiscal deficit na bababa sa 0.9 % ang (GDP) bago mahuka ang balance budget sa taong 2008.


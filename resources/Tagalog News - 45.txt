Tagalog News: Lending assistance ng DBP patuloy
Manila (16 July) -- Siniguro ng Development Bank of the Philippines (DBP) na patuloy ang retail at wholesale lending programs nito sa mga small and medium enterprises (SME) kabilang ang Mekeni Food Corporation at ang Red Dragon Farm. Ito'y dahil sa malaking tulong lalo na sa kita at market share ng mga nasabing SME. 
Ang Mekeni Food Corporation ay producer ng mga pinoy favorites kabilang ang "tocino" at "hotdog", habang ang Red Farm Dragon ay supplier at grower ng mga manok sa bansa. 
Ayon kay Mekeni Food Corporation President Prudencio Garcia, dahil sa P100-million lending assistance ng DBP, nagkaroon ng mga bagong pasilidad ang kompanya na nakatulong sa pagpapabuti ng operasyon. 
Simula noong 2004 hanggang 2006, pinarangalan ang Mekeni bilang Best AAA Meat Establishment Award. Noong 2006, nakuha rin nito ang ISO Certification for Food Safety Management for Hotdog Processing Requirements mula sa isang Germany-based technical monitoring association. 
Samantala, ayon naman kay Red Dragon Farm owner Robert Lo, ang P70-million financial assistance ng DBP ay nagbunsod ng pagkakaroon ng Cool Cell System ng kompanya na tumutulong sa pag control ng temperatura ng mga hayop na nagpapabuti sa produksiyon nito. 
Kasalukuyan, ang dalawang kompanya ay nakatulong din sa bansa lalo na sa pagbibigay trabaho sa mga Pilipino.


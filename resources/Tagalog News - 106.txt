Tagalog News: Katayuan ng RP sa Int'l Business Report indikasyon ng pagtaas ng pamumuhunan sa bansa - Bunye 
Manila (3 April) -- Inihayag ni Presidential Spokesperson Ignacio R. Bunye na isang matibay na indikasyon ang pagtaas ng katayuan ng bansa sa Grant Thornton's International Business Report kung saan ang lumalagong seguridad sa pulitika at ekonomiya ay nagpapalakas sa pamumuhunan. 
Aniya, ang mabuting pagpaplano, productivity at ang mabuting pamamahala ay nagsama sama upang maihanay ang bansa sa top ten destinations para sa booming companies na sumusulong. 
Kabilang din umano sa nagpapalakas ng katayuan ng bansa ang business process outsourcing, high tech initiatives, at ang tourism potentials. 
Tiwala rin si Bunye na mangibabaw ang mga Pilipino sa bawat hamon at pagbabanta kung saan inaasahan din ng pamahalaan na makakamit at maihanay ang bansa sa 1st World Status sa tamang panahon.


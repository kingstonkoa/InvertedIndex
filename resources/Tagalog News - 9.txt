Tagalog News: 10% increase sa SSS pension inaprobahan
Manila (16 August) -- Inaprobahan na ni Pangulong Gloria Macapagal Arroyo ang 10 percent across-the-board increase sa pension ng humigit isang milyong Social Security System (SSS) pensioners. 
Ayon kay SSS President at Chief Executive Officer Corazon de la Paz matatanggap na ng mga pensioners ang 10 percent increase kasabay ng kanilang regular pension sa susunod na buwan. 
Ang SSS ay may kabuuang 1.2 milyon na disability, death at retirement pensioners kung saan P1, 000 ang pinakamababa at P21, 443 na buwanang pension ang natatanggap ng mga SSS pensioners. 
Ayon naman sa survey ng Social Weather Stations ang SSS na magdiriwang ng 50th year anniversary sa September 1 ang nakakuha ng number one bilang "sincerity in battling corruption" sa lahat ng financial institutions ng pamahalaan dahil sa pagbuo nito ng Integrity Committee na siyang tumitingin sa lahat ng operasyon, systems at procedures ng nasabing ahensiya.


Tagalog News: DA tiniyak ang sapat na gulay sa tamang presyo
Manila (9 February) -- Tiniyak ng Kagawaran ng Agrikultura na sapat ang suplay at mananatiling mababa ang presyong mga gulay sa kabila ng malamig na ng panahon na nararanasan lalo ng hilagang bahagi ng Luzon na siyang nangunguna sa export ng mga gulay sa bansa. 
Kinumpirma rin ni Agriculture Secretary Arthur Yap base sa data ng Bureau of Agricultural Statistics, ang mga presyo ng mga highland vegetables gaya ng Baguio Pechay, Baguio beans, carrots, cabage, chayote, at patatas ay nananatili base sa isinagawang survey sa may dalawampu’t apat (24) na mga wet markets sa Metro Manila. 
Mula noong January 9 hanggang ngayon ang carrots ay nananatili sa P30 bawat kilo, ang repolyo na kamakailan lamang ng P5 mula P25 bawat kilo, ang Baguio pechay na kamakailan ay P40 ay bumaba sa P30 bawat kilo kamakailan ganun din ang patatas na bumaba sa P40 mula P45 noong katapusan ng Enero. Ang Bagui beans ay nanatiling P40 ang kilo at ang sayote na P20 per kilo. 
Dagdag ni Yap, ang nangyayaring epekto sa mga presyo ng mga gulay partikular sa Luzon at Metro Manila, ay bunsod umano ng isang mitigation process sa pamamagitan ng swift transport ng mga produkto mula sa Mindanao sa pamamagitan ng ro-ro (roll-on –roll-off) ferry system.


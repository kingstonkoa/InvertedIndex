Tagalog News: DOE nagtakda ng P21-M para sa kuryente ng 21 liblib na lugar sa Mindanao
by HM Yoshioka 
Koronadal City (24 November) -- Lumagda kamakailan lamang ng isang Memorandum of Agreement (MOA) si Energy Secretary Raphael M. Lotilla, na nagtatakda ng pagpapalabas ng 21 milyon pondo para sa pagkakaroon ng kuryente sa 21 mga liblib na barangay sa Mindanao. 
Ayon kay Lotilla ang naturang pondo ay magmumula sa Barangay Electrification Program (BEAP) ng Ahensya. Sinabi ni Lotilla na ang naturang pondo ay gagamitin upang makapagpatayo ng Power System sa mga naturang komunidad sa taong kasalukuyan.Ang mga naturang Barangay ay hindi maikonekta agad-agad sa dating Power Grid dahilan sa kanilang kalayuan mula sa transmission line. 
Karamihan sa mga komunidad na nakapaloob sa programa ay matatagpuan sa Autonomous Region sa Muslim Mindanao (ARMM).


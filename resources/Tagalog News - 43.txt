Tagalog News: PGMA binibigyang pansin ang economic gains ng bansa
Manila (12 July) -- Determinado si Pangulong Gloria Macapagal Arroyo na maipaabot sa mga Pilipino ang bunga ng maunlad na ekonomiya sa bansa sa huling tatlong taon nito sa serbisyo o tinaguriang “legacy phase” ng administrasyon. 
Sa pagbisita nito sa Butuan City noong Martes, tinukoy ni Pangulong Arroyo ang Diosdado Macapagal Bridge na pinondohan sa pakikipagtulungan ng Special Yen Loan Package mula sa Japan Bank for International Cooperation (JBIC) at ang bypass road na kumokonekta sa Iligan-Cagayan-Butuan City Road at Surigao-Butuan Road na tinagurian ng mga taga Butuan bilang legasiya na tatagal ng isandaang taon. 
Ayon sa Pangulo ang naturang proyekto ay malaking tulong upang makatipid ang mga commuters sa oras, pera at mapadali ang transport of goods patungo sa mga major growth centers sa Mindanao. 
Samantala, ayon kay Public Works and Highways Undersecretary Manuel Bonoan layon din ng naturang mga proyekto na maiwas sa abala ng trapiko ang mga kawani ng pamahalaan at pribadong sektor na naghahabol ng kanilang mga oras sa opisina. 


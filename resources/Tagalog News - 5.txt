Tagalog News: Malunggay para sa food fortification at export
Manila (21 August) -- Magsasagawa ng iang masusing pag-aaral ang Department of Agriculture (DA) sa posibleng maidulot at epekto ng malunggay sa kampanya ng pamahalaan upang tugunan ang malnutrisyon at dagdagan ang kita ng mga magsasaka. 
Inihayag ni DA Biotechnology Program Office Director Alicia Ilaga at batay na rin sa mga biochemists at molecular anthropologists, ang malunggay ay mayaman sa Vitamin C, Vitamin A, iron, at may high density lipoprotein (HDL) o mas kilala sa medical term na "good cholesterol" – pawang mga bitamina at nutrients na kailangan ng katawan. 
Kamakailan, hinihikayat ni Ilaga at ng DA ang mga experto mula sa iba't ibang concerned agencies ng public at private sectors na magtulungan sa pagpapaunlad at processing ng malunggay sa bansa. 
Dagdag ni National Anti-Poverty Commission (NAPC) Chief Secretray Domingo Panganiban, ang cultivation ng malunggay ay maaaring gagawin o umpisahan sa sampung (10) pinakamahirap na probinsiya ng bansa.


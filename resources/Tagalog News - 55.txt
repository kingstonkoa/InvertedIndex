Tagalog News: Kyohritsu at Nestle Philippines pinapurihan ng pamahalaan
Tacloban City (3 July) -- Dahil sa malaking naimbag sa pagsulong ng ekonomiya at pagbubukas ng trabaho para sa mga Pilipino, pinapurihan ni Pangulong Gloria Macapagal Arroyo ang management at staff ng Pilipinas Kyohritsu Inc. (PKI) at ng Nestle Philippines Inc. 
Ang PKI ay kompanyang namamahala sa mga automotive wiring harness at plastic components ng mga car models kabilang na ang sikat na Nissan Motors at Nissan Shatai. 
Kasabay ng project expansion ngayong taon, nangangailangan din ito ng 855 na workers upang maabot ang 4,205 kabuuuang bilang ng mga workers ng kompanya. 
Sa kabilang dako, ang Nestle Philippines Inc. ay top exporter ng mga breakfast cereals sa iba’t ibang bansa. 
Mula 2003 hanggang 2007, nakapagtala ng kabuuuang investment ang Lipa Nestle sa Batangas ng mahigit P1.2 B. 
Kasunod ng pagkakaroon ng sales turnover na umabot sa P63.8 B noong 2005 at P66.1 B noong 2006, naihananay ang Nestle Philippines Inc. sa top 10 Philippine Corporations ganun din sa Nestle ranking sa buong mundo. 
Kaugnay nito, pinapurihan din ng Pangulong Arroyo ang union ng mga nasabing kompanya dahil sa pagpapanitili ng “industrial peace” mula pa noong ipinatayo ang mga nasabing kompanya.


Komentaryo: Jobs Fair, simula Abril 28 hanggang Mayo 1
by Rose B. Palacio 
Davao City (28 April) -- Sinabi ni Department of Labor and Employment (DOLE) acting assistant regional director Ofelia Domingo na sisimulan ng DOLE ang JOBs Fair sa Abril 28 (Biyernes) at matatapos sa Mayo 1, kaugnay ng pagdiriwang ng Labor Day. 
Para sa mga naghahanap ng mapapasukan, malaking oportunidad para sa kanila ang magtungo sa JOBs Fair at dalhin ang mga kakailanganing dokumento tulad ng resume, transcript of records at iba pang kakailanganin para sa pagtatrabaho, ayon kay ARD Domingo. 
Kabilang na din sa JOBs Fair ang oportunidad na makapagtrabaho sa ibang bansa. Ang Philippine Overseas Employment Administration (POEA) sa pamamagitan ni POEA Mindanao Chief Francis Domingo ay matatagpuan din sa JOBs Fair at handang tulungan ang mga naghahangad na makapasok ng trabaho sa ibang bansa. (PIA-rbp)*****May trabaho sa Abril 30, mungkahi ni Sec Brion. 
Iminungkahi ni DOLE Secretary Arturo Brion kay Executive Secretary Eduardo Ermita na iparating kay Pangulong Arroyo ang kanyang proposal na hindi gawing Holiday ang Abril 30, na nakapagitan sa araw ng Linggo at Martes, Labor Day Holiday. 
Kadalasan, dinedeklara ng Malakanyang na holiday ang araw na nakapagitan sa Holiday at araw ng Linggo. Inaprobahan ni Pangulong Arroyo ang mungkahi ni Secretary Brion. Nangangahulugan na may pasok sa trabaho sa Abril 30 (Lunes) at ang susunod na araw ng Martes na Labor Day, ang magiging regular na Holiday. 
Ang mungkahing ito ni Secretary Brion ay para na rin sa kabutihan ng mga daily wage workers para makapagtrabaho at magkaroon ng suweldo.


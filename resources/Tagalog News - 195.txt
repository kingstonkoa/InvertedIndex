Tagalog News: Administrasyon, gagawin lahat upang makamit ang 6% growth sa ekonomiya
Koronadal, South Cotabato (31 January) -- Gagawin ng administrasyon ang lahat upang matugunan ang mga kailangan ukol sa 6% growth sa loob ng susunod na tatlong taon upang masiguro ang kapakanan ng sambayanang Pilipino. 
Ayon kay Presidential Spokesperson Ignacio Bunye, ang mga darating pang mga na taon ng patuloy na pagsulong ay tatambalan ng mga pangunahing serbisyong panlipunan na makakatulong upang maiahon sa kahirapan ang 50% ng ating mga mamamayang Pilipino na hanggang ngayon ay naghihirap pa rin. 
Binigyang diin pa ni Bunye na sa pagdagsa ng mga investor at turista sa bansa sa susunod na tatlong taon, makakaasa ang pamahalaan na hindi lamang makapagbigay ng 3 milyong trabaho, kundi higit pa dahil sa lakas ng investment climate bunga ng mahusay na pamamahala at magandang pagkakataon. 
kailangan ng bawa't isang Pilipino sa ngayon na magkaisa, sa loob at labas man ng bansa upang suungin ang landas ng tagumpay para sa kabutihan ng bawat isa, dagdag pa ni Bunye.


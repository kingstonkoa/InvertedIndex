Tagalog News: Organic fertilizers, bio-mixing plants ipinamahagi ng Dep't of Agriculture
Koronadal, South Cotabato (19 February) -- Namahagi ang Department of Agriculture (DA) ng 50 sets na Plant Growth Enhancer Organic Fertilizers na nagmula sa Esperanza, Sultan Kudarat para sa Guiamalia Farmer Multi-Purpose Cooperative at isang Unit na Power Sprayer naman ang tinanggap ng Moro United Multi-Purpose Cooperative ng Carmen, Kabacan na nagkakahalaga ng P15,000 para sa Mango Production Project nito. 
Samantalang, isang Bio-N Mixing Plants na nagkakahalaga ng P450,000 bilang counterpart mula sa DA ang ipinamahagi sa Bai Saripinang Farmers Multi-purpose Cooperative, Alamada Multi-Purpose Cooperative, at sa San Miguel Multi-Purpose Cooperative, Bagacay, Alabel, Sarangani at para sa municipal government ng Carmen, Cotabato. 
Ang programang ito ay isa sa mga konkretrong ebidensya ng pagpapahalaga ng GMA Administration lalong lalo na para sa kapakanan ng ating mga magsasaka, ayon kay Director Alid ng DA-12.


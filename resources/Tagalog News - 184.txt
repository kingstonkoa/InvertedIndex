Tagalog News: Net borrowing ng national government bumaba sa 54%
Koronadal, South Cotabato (6 February) -- Ang net borrowing ng National Government noong nakaraang taon ay umabot sa P107.9B, mababa ng 54% sa nakalipas na taon dahil na rin sa nagpapatuloy na debt reduction efforts ng pamahalaam. 
Ayon sa ipinakitang Data ng Department of Finance, sa P107.9 B na halaga ng net borrowing ng nakaraang taon, ang utang ng bansa ay umabot sa bilang na P118.6 B kasali na ang P10.6 B sa net Domestic borrowing. 
Ayon pa sa Finance Department Data, ang Gross Domestic Borrowing ng nakaraang taon ay nagkakahalaga ng P652.2 B samantalang ang utang na nabayaran sa taong iyon ay umabot sa P544.3 B. na tumaas ng 44% sa P379.1 B na naitala noong nakaraang taon. 
Ayon naman kay National Tresurer Omar Cruz, ang debt swaps ay isang paraan na nakatutulong ng malaki sa Pamahalaan sa pagtitipid ng borrowing cost. Dagdag pa nito na nakatipid ang Pamahalaan ng halos P18 B noong nakaraang taon mula sa mababang borrowing cost dahil na rin sa debt swaps. 
Noong nakaraang taon ang Bureau of Treasury (BTr) ay nakapagtala ng income na P73.9 B na lumagpas sa kanilang target na P51.9 B.


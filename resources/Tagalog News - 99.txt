Tagalog News: Text emergency inilunsad para sa proteksiyon ng mga negosyante ng Cotabato
Koronadal, South Cotabato (18 April) -- Sa layuning mabigyan ng proteksiyon ang mga negosyante ng lungsod ng Cotabato at ARMM, inilunsad ng militar ang text emergency.
Ito ay bunsod ng mga reklamong inihain ng mga negosyante laban sa mga ningingikil sa highway, holdupper at panibagong banta ng kidnapping. 
Nagpulong kamakailan ang mga negosyante kasama ang Officce of the Regional Governor (ORG), ARMM Business Council, Department of Trade and Industry-ARMM, Regional Board of Investments (RBOI-ARMM) at 3rd Infantry Battalion, Philippine Army sa pumumuno ni Lt. Col. Francis Alaurin. 
Ayon kay Col. Alaurin, bagamat bago lamang nagsimula ang text emergency scheme, nakatulong ito sa pagkakakumpiska kamakailanng iba’t-ibang uri ng baril, pagkakahuli ng apat na truck na may lulang 21,000 board ft. na troso at forest products, pagkaka-recover ng carnapped motorcycles at pag-kakahuli ng anim na hold-upper. 
Ayon kay Alaurin, sa pamamagitan ng text message ay agad na masagip ang sinumang nasa panganib lalo na iyong may banta ng kidnapping. 


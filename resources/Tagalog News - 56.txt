Tagalog News: Panlabas na utang ng bansa bumaba
Manila (3 July) -- Dahil sa pagpupursige ng Pamahalaang Arroyo na mapa-unlad ang ekonomiya ng Pilipinas ang panlabas na utang ng bansa ay bumaba ng 2.3% o $54 billion nitong unang quarter ng taon mula sa $55.3 billion ng nakalipas na taon. 
Ang pagbaba ng panlabas na utang ng bansa ay dahil na rin sa maagang pagbayad ng pamahalaan sa nasabing utang na nagkakahalaga ng $2.5 billion. 
Ayon pa kay Bangko Sentral ng Pilipinas (BSP) Governor Amando Tetangco Jr., ang panlabas na utang ng bansa ay maagang nabayaran dahil na rin sa patuloy na paglago ng ekonomiya ng Pilipinas. 
Inaasahan naman ng Pamahalaan ang tuluyang pagbaba ng panlabas na utang ng bansa sa pagbalanse ng budget sa taong 2008. Ayon pa sa Department of Finance ang P187 billion na budget deficit ng bansa noong nakaraang 2004 ay bumaba ng P125 billion ng taong 2005, P64 billion ng nakaraang 2006 at lalo pang bumaba sa P63 billion ngayong first quarter ng taong kasalukuyan. 


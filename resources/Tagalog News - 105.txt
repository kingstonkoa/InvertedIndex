Tagalog News: Mangangalakal naniniwala na lalong lalago ang negosyo sa lungsod ng Cotabato
Cotabato City (3 April) -- Maraming mangangalakal sa lungsod ang naniniwala na lalong lalago ang negosyo sa lungsod ng Cotabato. 
Sa isinagawang survey ng Notre Dame University College of Business and Accountancy lumabas na karamihan sa mahigit na isandaang respondents mula sa business sector ang nagpahayag na lalong bubuti at lalago ang takbo ng negosyo sa lungsod sa loob ng limang taon. 
Lahat ng mga negosyanteng tinanong ay nagkaisa sa pagsasabing kinakailangang tugunan ng local na pamahalaan ang pinakamaraming isyu ng peace and order na anila'y karaniwang pangunahing problema sa negosyo. 
Ang mga respondents ay kinabibilangan ng mga negosyante ng wholesale/retail, restaurant/food chain, pawnshop, hardware, bakery, internet cafe, tailoring, beauty shop at barbershop. (pbc/PIA 12)


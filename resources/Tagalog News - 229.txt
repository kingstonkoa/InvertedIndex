Tagalog News: PGMA at Abe tinalakay ang ASEAN-Japan cooperation
Koronadal, South Cotabato (16 January) -- Tinalakay nina Pangulong Gloria Macapagal-Arroyo at Japanese Prime Minister Shinzo Abe sa isang pagpupulong kahapon ang magiging takbo ng ASEAN-Japan cooperation at ang pagpapalitan ng mga pananaw hinggil sa mga regional at international isyu. 
Ayon kay Pangulong Arroyo, ang Japan umano ang pinakamalaking source ng official development assistance (ODA) para sa mga bansang miyembro ng ASEAN. Isa rin umano ang Japan sa pinakamalakas na trading partner at pangunahing sources ng mga turismo at pamumuhunan ng ilang bansang kasapi ng ASEAN. 
Hinikayat din ng Pangulo si Prime Minister Abe na bumalik sa Six-Party Talks upang lutasin ang problema sa nuclear ng Korean Peninsula. 


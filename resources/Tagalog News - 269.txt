Tagalog News: PNP nanawagan na isuko ang mga fake coins
by MM Galdones 
Koronadal, South Cotabato (26 October) -- Hinikayat ng Philippine National Police (PNP) ang mga mamamayang nagtatago o nagmamay-ari ng mga fake coins na isuko na lamang ang mga ito sa may kapangyarihan. 
Ang naturang panawagan ay ginawa ng PNP pagkalipas na masamsam ng mga ahente na National Bureau of Investigation (NBI) at Bangko Sentral ng Pilipinas (BSP) ang abot sa halagang 5 milyon piso na forfeited Philippine coins sa Valenzuela City nito lamang kalagitnaan ng buwan ng Oktubre. 
Ayon kay PNP Spokesman, Senior Superintendent Samuel Pagdilao, ang naturang panawagan diumano ay makakatulong sa Bangko Sentral ng Pilipinas na masawata ang circulation ng mga fake coins.


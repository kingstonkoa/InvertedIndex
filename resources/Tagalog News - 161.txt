Komentaryo: Bukas-kamay na tinanggap ng Malakanyang, mga OFWs
by Rose B. Palacio 
Davao City (22 February) -- Masaya at bukas-kamay ang pagtanggap ng Malakanyang ang may 24 Filipino seaman na sa wakes ay pinakawalan ng Negerian captors mula sa oil-rich Niger Delta sa Nigeria. 
Malaki ang pasasalamat ni Pangulong Arroyo dala ng immediate action para maligtas ang buhay ng mga Pinoy workers, ani Press Secretary Ignacio Bunye. 
Sa katunayan, personal na inasikaso ni Pangulong Arroyo ang malaking problemang ito nang kidnapin ang mga Pinoy na trabahante sa Nigeria at hindi nag-atubili ang Pangulo sa paggawa ng lahat ng mga pamamaraan upang kaagad na makabalik ang mga trabahante dito sa Pilipinas, ani Bunye. 
Sa isang salo-salo na ibinigay ng Malakanyang sa mainit na pagtanggap sa mga Pinoy na trabahanteng nakidnap sinabi ng mga biktima na “maraming salamat po, Madame President, sa inyong mabilis na pagtugon sa aming panawagan na kami ay mapalaya agad.” 

Panawagan ng gobyerno sa mga kandidato 
Nanawagan si Presidential spokesman & Press Secretary Ignacio Bunye sa lahat ng mga kandidato na maging malinaw sa kanilang plataporma at maiwasan ang anumang paninira laban sa pamahalaan. 
Sana’y maiwasan ang alinmang paninira at ang bigyang halaga ay ang tungkol sa interes ng taongbayan at ang maiahon ang mahihirap mula sa kanilang pagdarahop, ani Secretary Bunye. 
Sa unang panahon pa lamang ng kampanya ay kapuna-puna na ang pang-insultong ginagawa ng ibang oposisyon laban sa administrasyon na hindi nakakabuti para sa taongbayan. Sa halip na paninira, higit sanang makakabuting magkaroon ng isang plataporma na maging kapaki-pakinabang sa mamamayan, aniya. (PIA)


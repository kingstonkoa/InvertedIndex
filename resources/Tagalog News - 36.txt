Tagalog News: Pagpapalago sa ekonomiya ihahayag ni PGMA sa kanyang SONA - Bunye
Manila (23 July) -- Ayon kay Press Secretary at Presidential Spokesman Ignacio R. Bunye ihahayag ni Pangulong Gloria Macapagal Arroyo sa kanyang State of the Nation Address (SONA) kung paano nito mapapalago ang ekonomiya, political stability at social justice ng bansa. 
Ayon pa kay Bunye, isa sa mga layunin ng Pangulo sa kanyang natitirang tatlong taong termino ay ang pagsisigurong ang mga mamamayang Pilipino ay hindi lamang makikita kundi mararanasan ang benepisyo ng pag-unlad ng ekonomiya ng bansa. 
Binigyang diin pa ni Bunye na sa SONA ng Pangulo, ihahayag nito ang mga programa para sa bansa at naniniwala umano ito na upang makamit ang kanyang mithiin para sa bansa, importante ang pamumuhunan para sa edukasyon, social safety nets, imprastraktura at sa kapayapaan.


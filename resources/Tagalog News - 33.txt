Tagalog News: Budget deficit target ng bansa ngayong taon tiyak na maaabot - Teves
Manila (25 July) -- Nagpahayag ng katiyakan si Finance Secretary Margarito Teves na maaabot ng bansa ang budget deficit target nito ngayong taon na P63 bilyon dahil na rin sa pagpapabribado ng ilang forfeited assets ng pamahalaan. 
Ayon pa kay Teves, ang pagpapapribado o pagbebenta ng shares ng pamahalaan sa Philippine National Oil Company-Energy Development Corporation (PNOC-EDC) at San Miguel Corporation (SMC) ay sapat na upang maabot nito ang revenue target ngayong taon kung saan umaasa ang pamahalaan na makakakuha ng tig-P5 bilyon mula sa pagbebentahan ng shares nito. 
Dagdag pa ni Teves, nagtulungan na ang Bureau of Internal Revenue (BIR) at Bureau of Customs (BoC) upang mas mapalago pa ang revenue collections ng bansa sa mga susunod na taon.


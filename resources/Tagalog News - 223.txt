Tagalog News: PGMA sinang-ayunan ang 10% pay hike - Senator Arroyo
Koronadal, South Cotabato (17 January) -- Inihayag ni Senador Joker Arroyo na handa raw ang Pangulong Gloria Macapagal Arroyo sa 10% wage hike sa lahat ng mga government employees kabilang ang mga uniformed personnel. Ito'y kasunod ng paglaan ng pamahalaan ng P10.3 B na pondo sa naturang salary increase. 
Ayon kay Senador Arroyo ang pondo para sa nasabing wage hike ay kinumpirma kamakailan ni Budget Secretary Rolando Andaya pagkatapos binigyang diin ang pagtaas ng koleksiyon ng Expanded Value Added Tax (EVAT) noong nakaraang taon. 
Gagawa naman umano ng mga hakbang o mga measures para sa agarang implementasyon ng Salary Standardization Law upang tugunan ang 10% wage hike ng mga government employees. 
Ang nasabing measures umano ay pinaliksi ng 3 pang mga salik, ang salary increase ay kabilang sa General Introduction ng 2007 General Appropriations Act, ang pamahalaan ay may kakayahang tugunan ang pondo dahil magandang revenue collection at ang konpirmasyon ni Andaya ng P10.3 B, at ang savings mula sa mga foreign interest payments bunsod ng paglakas ng piso. 


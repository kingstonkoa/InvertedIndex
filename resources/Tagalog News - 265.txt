Tagalog News: Pagtaas ng sahod isusulong para sa mga pampublikong manggagawa
Koronadal, South Cotabato (27 October) -- Inihayag ng Pangulong Gloria Macapagal-Arroyo, na plano ng pamahalaan na taasan ang sahod ng mga government employee sa susunod ng taon hanggang sa 2010. Ito diumano’y layuning iangat ang antas ng pamumuhay ng lahat na manggagawa. 
Sa speech ng Pangulong Arroyo sa 1st National Summit ng Bagong Usbong ng Lingkod Bayan at ng Adventist University of the Philippines (AUP) sa Silang, Cavite, sinabi niyang maglalaan ang pamahalaan ng P172 billion salary increase ng mga employee para sa susunod na apat na taon. 
Base sa tantiya ng Department of Budget and Management (DBM), gagastos ang pamahalaan ng P10 billion sa 2007, P32 billion sa 2008, P55 billion sa 2009 at P79 billion naman sa 2010 para sa salary increase ng government workforce. 
Kaya’t hinihikayat ng Pangulo Arroyo ang lahat ng government revenue offices, tulad ng Bureau of Customs (BOC) at ang Bureau of Internal Revenue (BIR), na ipagpatuloy ang magandang takbo ng revenue collection upang maabot ang pinaplanong pagtaas ng sahod para sa pampublikong manggagawa. 


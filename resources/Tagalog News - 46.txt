Tagalog News: Kita ng Pilipinas sa pag-eexport tumaas - NSO
Manila (11 July) -- Ayon sa talaan ng National Statistics Office (NSO) tumaas ang kita ng Pilipinas ng humigit anim na porsyento at nagkaroon ng humigit sa dalawampung bilyong dolyar pagkatapos ng limang buwang pag-eexport ng ating mga produkto sa ibang bansa. 
Ang pagtaas ng kita ng bansa sa export ay dahil na rin sa pagtaas ng humigit labing-isang porsyentong export ng electronic products at humigit siyam ng porsyentong pagtaas sa agro-based product gayundin ang pagtaas sa petroleum at mineral product. Ang mining sector ng ating bansa ay nakapagtala naman ng humigit sa dalawang porsyentong pagtaas sa export nito. 
Sa kasalukuyan, nananatili paring top two sources ng mga produkto ang United States at Japan sa industriya ng pag-eexport sa buong mundo at gumagawa naman ng hakbang ang Pilipinas upang patuloy na tangkilikin ng ibang bansa ang ating mga produkto ng sa ganun lalo pang tumaas ang kita ng bansa at mapaunlad pa ang ating ekonomiya. 


Tagalog News: Japan magbibigay ng karagdagang $67 million para labanan ang avian influenza sa ASEAN 
Koronadal, South Cotabato (17 January) -- Nangako ang bansang Japan ng karagdagang $67 million bilang kontribusyon nito sa kampanya laban sa avian influenza at iba pang nakamamatay na sakit na umaatake sa ilang mga bansa sa Southeast Asian region. 
Noong nakaraang taon nagbigay ang bansang Japan ng $150 million sa multi-nation campaign laban sa avian flu ngunit ito ay naubos na rin. 
Ayon kay Pangulong Arroyo, nagpahayag rin ng papuri ang mga ASEAN leaders sa tulong ng Japan habang tinatapos naman ang proposal ng China tungkol sa regional monitoring network para sa mga infectious diseases. 
Maliban sa bird flu pandemic, pinangangambahan rin ng mga ASEAN countries kabilang na ang bansang Pilipinas ang mga natural disasters tulad ng lindol, tsunamis at bagyo.


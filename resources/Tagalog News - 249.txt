Tagalog News: Philippine Sports Commission hihingi ng tulong sa mga mayayamang negosyante
Koronadal City (8 January) -- Ngayon pa lamang, lalo nang pinag-iibayo ng Philippine Sports Commission ang kampanya ng Philippine team upang makasungkit ng gintong medalya sa Olympic Games sa kabila ng kakulangan ng pondo. 
Kaugnay nito kabilang sa mga napipintong hihingan ng supporta ng PSC ang mga mayayamang negosyante gaya nina Lucio Tan, Henry Sy at Augusto Zobel de Ayala. 
Ipinahayag ni PSC chair William "Butch" Ramirez na malaki ang maitutulong ng mga mayayamang negosyanteng Pilipino na napabilang sa " 2006 Forbesâ€™ annual list of billionaires" na sina Tan, Sy at Ayala upang i-bankroll ang isang long-term program na inihanda ng PSC at Philippine Olympics Committee para sa 2008 Beijing Olympics.


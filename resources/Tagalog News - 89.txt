Tagalog News: Pamahalaan magtatatag ng special economic zones
Manila (2 May) -- Ang pamahalaan ay magsasagawa ng mga economic zones para sa mga agricultural business upang magkaroon ng panibagong investments at lalong mapaunlad ang mga lupain sa ating bansa. Kabilang sa proposal na ito ay ang mga establisamentong pang-agrikultura na may malalaking produksiyon at manufacturing. 
Ang agricultural economic zones ay magbibigay interes sa mga investors na magkaroon ng agricultural areas sa ating bansa na siyang magdudulot ng panibagong market sa agrikultura. Ito ay magbibigay benepisyo sa mga magsasaka at matugunan ang pangagailangan ng bansa sa pagkaing pang-agrikultura. 
Ang pamahalaan ay gumagawa na ng hakbang upang maging special agricultural economic zones ang mga malalaking bahagi ng lupaing pag-agrikultura ng ating bansa. Ang mga investors sa bansang China ay nagpapahayag na sa pamahalaan ng kanilang interest sa programang ito lalo na sa pagtatatag ng mga storage facilities. 


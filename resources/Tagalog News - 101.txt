Tagalog News: Maagang pag-file ng income tax, pina-alaala ng BIR region 18 sa Cotabato
Cotabato City (12 April) -- Muling pina-alalahanan ang mga income tax filers sa rehiyon para sa maagang filing ng 2006 income tax returns. Ang deadline ng filing ng income tax returns ay itinakda sa April 16, 2007. 
Tuloy-tuloy ang isinasagawang tax information campaign ng Bureau of Internal Revenue, Region 18 sa lungsod ng Cotabato para muling malampasan ang taunang itinakda o assigned collection goal nito. 
Ayon sa ulat, naging consistent sa paglagpas ng BIR Revenue Region 18 sa target collection nito mula 2004 hanggang 2006. 
Kaugnay dito, nananawagan ang BIR para sa maagang pag-file ng tamang income tax returns at huwag nang antayin ang deadline upang maiwasan ang siksikan at abala. 


Tagalog News: Presyo ng LPG binabaan muli ng P0.50/kg
Manila (28 February) -- Inihayag ng LPG Marketers Association of the Philippines na muli nilang binabaan ang presyo ng liquefied petrolem gas o (LPG) ng 50 centavos per kilogram bunsod umano ng patuloy na pagbaba ng gas' contract price. 
Ayon kay Arnel Ty, LPGMA president, ito na umano ang ika-pitong pagbaba ng presyo ng LPG ngayong taon. Aniya, nasa P3.50 per kilogram na ang kabuuang binaba ng presyo ng LPG. 
Sa ngayon ang 11-kilogram LPG tank ay nagkakahalaga na lang ng P463 mula sa dating presyo nito na P469. At aasahan umanong may panibagong pagbaba naman sa susunod na linggo. 


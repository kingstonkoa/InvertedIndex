Tagalog News: Crackdown nagpataas sa presyo ng shabu
Koronadal, South Cotabato (3 January) -- Inihayag ng National Bureau of Investigation, na tumaas sa P18,000 hanggang 20,000 ang halaga ng lima gramo ng shabu sa taong 2006 na dating P5,000 lamang. 
Ayon kay NBI Regional Director Ruel Lasala, ito'y ayon diumano sa law of supply at demand, kung saan pagmarami ang gumagamit at kunti ang supply, mas mataas ang presyo. 
Bunga na din umano ito ng joint operation ng NBI at Philippine Drug Enforcement Agency sa pagbubuwag ng mga major drug laboratories sa ating bansa, kung kaya unti-unti ng humihina ang supply ng pinagbabawal shabu. 


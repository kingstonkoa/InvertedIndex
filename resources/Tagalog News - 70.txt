Tagalog News: Kampanya sinimulan para sa pagbasura sa Senate Bill 2595
Cotabato City (8 June) -- Patuloy ang pagprotesta at pagtutol ng mga water consumers at kawani ng Metro Cotabato City Water District (MCCWD) sa panukalang Senate Bill 2595 para sa pagsasapribado o privatization ng water utilities sa bansa. 
Giit ng mga tutol sa nasabing panukala ang walang habas na pagtaas ng bayarana sa tubig at displacement ng mga kasalukuyang libu-libong kawani ng iba’t-ibang water utilities sa bansa kapag maisabatas ang Senate Bill 2595. 
Ayon kay MCCWD manager Atty. Delfin Hilario, maganda at maayos ang kasalukuyang palakad ng iba’t-ibang water utilities kabilang ang MCCWD para sa tuloy-tuloy na paghahatid ng malinis at sapat na water supply sa mga consumers. 
Tinitiyak ni Atty. Hilario ang regular na pagsasaayos ng mga sirang tubo, pagahahanap ng alternative sources, pagfilter at chlorination at inspection ng mga kasalukuyang sources upang matiyak na ligtas ang dumadaloy na tubig sa gripo ng bawat water concessionaire na sakop ng local water district. 
Nagbunyi ang mga kawani ng MCCWD sa pagsasantabi ng Senate bill 2595 na hindi natalakay sa pagatatapos ng 13th Congress.


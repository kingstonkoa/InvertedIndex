Tagalog News: SMEs hinihikayat ng DTI na mag-target ng foreign market
Koronadal City (1 August) -- Matapos ang tagumpay sa isinagawang "Yamang Mindanao OTOP Island Fair," isang malaking hamon ang ibinabato ni Department of Trade and Industry 12 regional director Ibrahim K. Guiamadel sa mga local Small and Medium Entrepreneurs (SMEs) na pagtuunan ng pansin ang pagpasok ng mga produkto nito sa foreign market. 
Ang "Yamang Mindanao OTOP (One-Town-One Product) Island Fair ay kumita ng mahigit PhP28 million sa Sales ng mga produkto ng rehiyon. 
Ayon kay Guiamadel, sapat umano ang mga resources sa Mindanao na magagamit at malinang upang tugunan ang malaking foreing market, dagdag pa umano rito ang local skills ng mga Mindanaoans na magseseguro na ang mga Mindanao products ay papasa sa international standards. 
Mahigit 180 producers sa buong Mindanao ang kasali sa Yamang Mindanao na nakapag-showcase ng 148 produkto ng ibat-ibang local government units sa ilalim ng programang One-Town-One-Product. Ito ay kinabibilangan ng Processed Foods, Jewelry, Fashion Accessories, Furniture, Garments, Handicrafts at iba pa.


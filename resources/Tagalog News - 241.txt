Tagalog News: 141 cases naisampa sa taong 2006 laban sa tax cheatâ€"Finance Dep't
Koronadal, South Cotabato (9 January) -- Inihayag ng Department of Finance na umaabot sa 141 kaso ang naisampa ng pamahalaan laban sa mga taong sangkot sa tax evasion, smuggling at corruption sa taong 2006. Ito diumano'y naglalayong sugpuin ang mga katiwaliang nangyayari sa tax revenue agency ng bansa. 
Sa mga kasong naisampa, 70 ang nasampahan ng kasong tax evasion sa ilalim ng programa ng Bureau of Internal Revenue na Run after Tax Evaders (RATE), 28 sa kasong anti-smuggling, na naisampa sa ilalim ng programang Run after the Smugglers (RATS) ng Bureau of Customs (BOC) at 43 naman sa kasong corruption, na naisampa ng DOF's Revenue Integrity Protection Service (RIPS). 
Ang RATE, RATS at RIPS ay itinatag noong 2005 na naglalayong patatagin ang anti-corruption force ng pamahalaan at isang paraan din ito upang i-discourage ang publiko sa paggawa ng anumang anomalya sa pagbabawad ng buwis. 
Subali't hindi pa diumano buo ang tagumpay ng naturang programa dahil ang ilan umano sa 141 kasong naisampa ay nakabinbin pa sa korte at ang iba ay na-dismiss na. 


Tagalog News: MILF nagpahayag ng pagbati sa 12th ASEAN Summit
Koronadal, South Cotabato (17 January) -- Nagpa-abot ng isang malugod na pagbati ang Moro Islamic Liberation Front (MILF) sa mga naging kalahok sa katatapos lamang na 12th ASEAN Summit na ginanap sa Cebu International Convention Center kung saan naging host ang bansang Pilipinas. 
Inilarawan ni Muhammad Ameen, chairperson ng MILF central committee ang pagpupulong na ito ng ASEAN senior officials bilang makasaysayan na nagpapakita ng pagkakaisa o solidarity sa harap ng mga hamon o global challenges sa economic depression, digmaan at terorismo. 
Ayon kay Ameen, hangad ng MILF na mapabilang sa mga naghahangad ng kapayapaan at makatarungang lipunan sabay panawagan sa mga kasapi ng ASEAN na magkaisa upang maghatid ng kanyang tinatawag na "fruits at blessings" ng kaunlaran sa mga naghihirap na miyembro ng international community tulad ng minorities at indigenous people.


Tagalog News: Palasyo, tiwala na maipasa ang 2007 national budget bago matapos ang Enero
Koronadal, South Cotabato (11 January) -- Inihayag ni Press Secretary at Presidential Spokesman Ignacio R. Bunye na tiwala at umaasa ang administrasyon na sa pagbubukas ng session sa Kongreso bago matapos ang buwan ng Enero, ay maipapasa na ang General Appropriations Act kabilang ang proposed 2007 National Budget. 
Aniya, ang pagkakaisa ng ating malakas na economic indicators ay magdudulot sa ating 2007 budget ng mas mabilis na pag-unlad at pagginhawa ng buong sambayanang Pilipino lalo na't patuloy ang paglakas ng piso kontra dolyar, pagbaba ng inflation, at pagsulong ng investments ng bansa. 
Dagdag pa niya, ginagawa ng pamahalaan ang kanyang tungkulin upang lalo pang mai-angat ang ekonomiya ng bansa na siyang magdudulot ng pagsulong ng mga serbisyo, pagbibigay trabaho, at pagpapatayo ng mga imprastraktura para sa modernization at pag-angat ng bansang Pilipinas.


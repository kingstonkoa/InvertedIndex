Komentaryo: Tax Enhancement program ilulunsad dito
by Rose B. Palacio 
Davao City (28 February) -- Ilulunsad dito sa siyudad ng Davao ang Tax Enhancement program ng Bureau of Internal Revenue sa hangaring mapalawak ang kaalaman ng publiko sa kahalagahan ng buwis at makatulong sa ekonomiya ng ating bansa. 
Sinabi ni Revenue District Officer Jose Eric Furia, ang BIR Tax Enhancement road show ay sisimulan sa Biyernes Marso 2 sa pangunguna ni Finance Secretary Gary Teves. 
Ang roadshow ay lalahukan,ng local government units (LGUs), pribadong sector at lahat ng mga concerned agencies ng pamahalaan. 

Palakas ng palakas ang ekonomiya 
Patuloy ang paglakas ng ekonomiya ng bansa. Kamakailan lamang ay sinabi ni Executive Secretary Eduardo Ermita na dalawang malalaking kampanya mula sa Japan ang papasok dito at maglalagay ng isang malaking electric company. 
Nangangahulugan lamang ito na lumalawak na ang kumpiyansa ng international community at naniniwala sa kakayahan ng Pilipinas na maging stable ang ekonomiya ng bansa, ani Exec Secretary Ermita. 
Maliban sa kumpiyansa ng malalaking investors sa mundo, malaki din ang bahagi sa pagbigay ng mataas na rating ng Calpers at ng ibang international credit agencies sa Pilipinas dahil sa patuloy na paglakas ng piso at pagganda ng ekonomiya, aniya. 


Komentaryo: Pagpapahusay sa ekonomiya, hindi madali
by Rose B. Palacio 
Davao City (23 February) -- Reforming the economy is not an easy task, ito ang inihayag ni Presidential spokesman and press secretary Ignacio Bunye. Napakahirap na trabaho ang repormasyong dapat ipatupad para gumanda ang ating ekonomiya. 
Subali’t gaano man ito kahirap, pinatunayan ni Pangulong Arroyo na kaya itong gawin sa kabila ng napakaraming pagbabatikos na ginagawa sa kanya ng ibang sector, at ng mga oposisyon na nagnanais na mapatumba ang kanyang Administrasyon. 
Sa kabila ng lahat, patuloy pa rin ang panawagan ng Pangulong Arroyo para sa pagkakaisa ng lahat, pati na ang mga oposisyon kaya nga nagkaroon ng isang Unity ticket para sa darating na halalan, Patunay na handa at bukas ang Pangulong Arroyo upang magkaroon ng isang tunay na pagkakaisa sa lahat, ani Secretary Bunye. 
Pinatutunayan ni Pangulong Arroyo, hindi lamang sa ating mga kababayang Pilipino, kundi sa buong mundo, na kaya nating pagyamanin ang ating resources at makakaya ng sambayang Pilipino na mapahusay ang ekonomiya ng bansa, aniya. 

Lalagdaan na ang anti-terror bill 
Matapos na maaprobahan sa Kongreso o House of Representatives ang Anti-terror bill. Ito’y nakatakdang lagdaan ni Pangulong Arroyo upang isabatas. 
Pinuri ni Pangulong Arroyo ang Kongreso sa madaliang ratipikasyon ng anti-terror bill na malaon ng hinihintay ng international community. Ang paghihintay ay simula pa noong 2005. 
Sa sandaling maisabatas na ang anti-terror bill, magiging “potent weapon” ito o isang malakas na armas na magagamit ng Pilipinas laban sa sinumang nagnanais na sumira o magkaroon ng plano sa pagpapatumba ng gobyerno, ani Press Secretary Ignacio Bunye. 
Ayon kay Bunye, iniutos ni Pangulong Arroyo sa military na lalo pang pag-ibayuhin ang paglipol sa mga terorista, sa mga rebelde na patuloy na kumakalaban sa pamahalaan at sa mga grupong naghahangad ng destabilization. Kailangang mapanatiling mapayapa ang bansa at magkaisa tayo tungo sa pag-unlad, ani Secretary Bunye.


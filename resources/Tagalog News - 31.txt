Tagalog News: Malawakang tax compliance audit isasagawa ng BIR
Koronadal City (27 July) -- Ipinag-utos na ng pamunuan ng Bureau of Internal Revenue (BIR) ang malawakang tax-compliance audit sa buong bansa kasabay ng hangarin nitong ma-recover ang revenue collection shortfall na PhP38.6 billion sa loob ng unang anim na buwan nitong taon mula sa target nitong PhP373.3 billion. 
Dahil sa kautusan, inaasahang humigit kumulang 30% ng mga registered taxpayers sa bawat region ang sasailalim sa audit ng mga revenue district offices bago matapos ang taong 2007. 
Ayon sa ulat ng BIR, inataasan na ang mga examiners sa buong bansa na isailalim sa audit ang mga mangangalakal na pinagdududahang may mababang tax remittances sa nakalipas na mga taon batay sa "benchmarking method" na ipinatupad ng ahensiya noong isang taon. 
Sa ilalim ng benchmarking method, itinakda ng BIR ang per-industry benchmark sa percentage share ng taxes-gaya ng value-added tax at income tax-sa gross income. Ang mga taxpayers bumaba sa benchmarks ay sasailalim sa audit, at sinumang napatunayang nakapagbayd ng buwis na mas mababa sa kanilang obligasyon ay inaatasang ayusin ang kanilang remittances. 
Gagamitin din ng BIR sa audit ang estratehiyang Reconciliation of Listings for Enforcement (Relief) na gagamit ng third-party information upang makuha ang totoong pinamili ng mga kliyente at malaman kung ang sales declarations ng corporate taxpayer ay tugma sa nakuhang impormasyon.


Tagalog News: Palau investors mamumuhunan sa Sultan Kudarat
Koronadal, South Cotabato (26 February) -- Nagpahayag ng interes na maglagak ng puhunan sa proyektong alternative fuel sources ang mga investors ng bansang Palau. 
Masayang ipinahayag ni Mayor Tocao Mastora ng Sultan Kudarat, Shariff Kabungsuan province, na kagagaling sa bansang Palau kung saan ilang mga investors ang kanyang nakausap para sa pagtatanim ng e-grass sa nasabing bayan. 
Ang e-grass ay napatunayang ginagamit sa iba't-ibang bansa bilang alteranative fuel resources. 
Ayon kay Mastura, nakatakdang dumalaw ang nasabing mga investors para Makita ang ekta-ektaryang lupain na maaaring tamnan ng e-grass sa posibling paglagda ng memorandum of agreement. 
Sinabi ni Mastura, tiyak na makapagbibigay ng, trabaho ang nasabing proyekto na makatutulong sa pagbuti ng pamumuhay ng mga mahihirap at pag-angat ng ekonomiya hindi lamang sa bayan ng Sultan Kudarat kundi maging sa mga karatig lugar at buong bansa.


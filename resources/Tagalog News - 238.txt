Tagalog News: PGMA tiniyak sa mundo ang determinasyon ng mga Pilipino sa pagsugpo sa mga terorista 
Koronadal, South Cotabato (11 January) -- Tiniyak ni Pangulong Gloria Macapagal-Arroyo sa lahat ng kasanib ng ating bansa sa East Asia at sa iba pang mga kaalyado ang determinasyon ng mga sundalong Filipino at ang buong sambayanan na makipagtulungan upang sugpuin ang operasyon ng mga terorista at kasabay nito ang pagpahayag ng papuri ng pangulo sa Armed Forces of Philippines o (AFP) sa kanilang tagumpay sa operasyong ginawa laban sa mga teroristang Abu Sayyaf at Jemaah Islamiyah sa Tawi-tawi kamakailan. 
Ayon kay Pangulong Arroyo, ang tagumpay ng operasyon ay tanda diumano na wala ng mapagtataguan at matatakbuhan pa ang mga terorista. 
Tiniyak din ng pangulo na walang kaguluhang mangyayari sa 12th Association of Southeast Asian Nation o (ASEAN) Summit na kasalukuyan ng nagsisimula sa ngayon. Isa rin umano sa mga tatalakayin sa pagpupulong na ito ang mas lalong pa-igtigin pa ang mga hakbang at stratehiya gagawin upang tuluyang ng buwagin ang mga teroristang ito.


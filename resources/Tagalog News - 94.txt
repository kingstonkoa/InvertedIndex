Tagalog News: Pangulo, magbibigay benepisyo sa Labor Day
Koronadal, South Cotabato (26 April) -- Ang Pangulo ay magbibigay ng benepisyo sa Labor Day lalong-lalo na sa mga pangunahing pangangailangan tulad ng pagkain, pabahay at kalusugan. Magbibigay naman siya ng special announcement para sa mga empleyado ng gobyerno at ang salary increase sa mga pribadong sector naman ay pamamahalaan ng mga regional wage boards. 
Ang wage board ang siyang nagmomonitor ng presyo ng mga produkto at iba pang bagay na may kinalaman dito. Nagsasagawa din sila ng National Conference upang makagawa ng mga hakbang at paraan ng tamang pagpapasahod sa mga manggagawa. 
Ang pagtaas ng mga sahod ay kadalasang hindi sinasang-ayunan ng mga empleyado lalong-lalo na sa mga small at medium enterprises sapagkat di umano nila ito kayang ibigay sa ngayon kung hindi ay mapipilitan silang magtanggal ng mga manggagawa. Nagsasagawa na ang wage board ng balanseng interest sa pagitan ng mga empleyado at manggagawa upang masiguro ang financial viability ng mga negosyante. 
Inaprobahan na ng Pangulo ang sampung porsyentong pagtaas sa sahod ng mga manggagawa ng gobyerno na maisasasakatuparan sa Hulyo ngayong taon na magdadagdag ng P13 billion sa payroll expenses ng pamahalaan. 

